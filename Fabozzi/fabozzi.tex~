\documentclass[a4paper]{book}
\usepackage[czech]{babel}
\usepackage[utf8]{inputenc}
\usepackage{pstricks}
\usepackage{amsmath}
\usepackage{graphicx}
\usepackage{multirow}

\setlength{\unitlength}{1.0mm}
\sloppy

\begin{document}

\title{Analýza fixed-income instrumentů, 2.vydání}
\author{F.J. Fabozzi}
\date{2007}
\maketitle

\tableofcontents

\chapter{Definice}

\section{Úvod}

Fixed-income instrument ve své nejjednodušší formě představuje závazek splacení přesně specifikované finanční částky k dohodnutému datu. Entitu, které vzniká z tohoto titulu závazek a tudíž se nachází v pozici dlužníka, nazýváme emitentem. Investor, který drží fixed-income instrument, vystupuje v roli věřitele. Věřitel má právo nejen na splacení tzv. jistiny daného instrumentu, ale také na výplatu úroků v souladu s podmínkami, za kterých byl daný fixed-income instrument emitován.

Fixed-income instrumenty je možné rozdělit na dluhové cenné papíry a prioritní akcie. Dluhové cenné papíry zahrnují dluhopisy, mortage-back, assest-back cenné papíry a bankovní půjčky. Naproti tomu prioritní akcie představují zejména vlastnický podíl na emitentovi. Majitelé  prioritních akcií mají obvykle rozhodovací pravomoc, je jim přednostně vyplácena dividenda, jejíž výše je na rozdíl od běžných akcií pevně stanovena, a v případě likvidace společnosti mají také přednost před běžnými akcionáři. Ačkoliv se jedná o majetkový cenný papír, má prioritní akcie mnoho charakteristik dluhového cenného papíru.

V následujícím textu budeme používat termín ''dluhopis" zaměnitelně za ''fixed-income instrument". Termín ''dluhopis" tak budeme používat v případech, kdy budeme mít na mysli celou rodinu fixed-income instrumentů.

\section{Smluvní podmínky}

Podmínky, jimiž se musí emitent dluhopisu řídit, jsou specifikovány ve smluvních podmínkách. Vzhledem k tomu, že tyto smluvní podmínky mohou být poměrně komplikované, dohlíží nad jejich dodržováním správce, který zastupuje zájmy držitelů dluhopisů a který je taktéž určen smluvními podmínkami. Součástí podmínek je také taxativní vymezení toho, co emitent smí resp. nesmí provádět. Mezi povinnosti emitenta patří např. včasná úhrada úroků a splátek jistiny a pravidelné zveřejňování auditovaných účetních výkazů. Emitent pak má zpravidla zakázáno zvyšovat svůj dluh, pokud nebudou splněny určité podmínky\footnote{Tyto podmínky mají nejčastěji charakter minimálních hodnot pro vybrané ukazetele finanční analýzy.}, které mají za cíl ochránit stávající věřitele.

\section{Splatnost}

Splatností dluhopisu se zpravidla rozumí počet roků do úplného umoření jistiny. Splatnost je jedním z klíčových údajů uvedených ve smluvních podmínkách. 

Splatnost je jedno z kritérií, podle kterého je možné dělit dluhopisy do skupin. Zpravidla se rozlišují tři skupiny, kde instrumenty se splatností jeden až tři roky označujeme jako krátkodobé, instrumenty se splatností pět až dvanáct let označujeme jako střednědobé a instrumenty se splatností nad dvanáct let označujeme jako dlouhodobé.

Splatnost dluhopisu také výrazně ovlivňuje jeho výnosovou míru. Graf, který vyjadřuje vztah mezi výnosovou mírou dluhopisu a jeho výnosovou mírou, nazýváme výnosovou křivkou. Výnosová křivka je zpravidla rostoucí funkcí doby do splatnosti.

Hodnota dluhopisu instrumentu je dána úrovní úrokových sazeb. Každá změna úrokových sazeb tak vyvolá změnu hodnoty dluhopisu, přičemž míra této změny je tím větší, čím větší je doba do splatnosti.

\section{Par hodnota}

Par hodnota dluhopisu vyjadřuje objem finančních prostředků, které se emitent zavazuje vyplatit držiteli instrumentu v době jeho splatnosti. Cena dluhopisu se nejčastěji vyjadřuje relativně právě k par hodnotě.

Jestliže je aktuální cena dluhopisu nižší než jeho par hodnota, je obchodován s diskontem. Je-li aktuální jeho cena naopak vyšší než par hodnota, je obchodován s prémií.

V následujícím textu budeme namísto pojmu ''par hodnota" často používat zaměnitelný pojem ''nominální hodnota".

\section{Kupónová sazba}

Kupónová sazba je úroková sazba v ročním vyjádření, kterou emitent platí držiteli dluhopisu. Odpovídající úrok pak označujeme jako kupón.
\begin{center}
\textit{kupón = kupónová sazba $\times$ par hodnota fixed-income instrumentu}
\end{center}
Ve Spojených státech amerických je kupón typicky vyplácen na pololetní bázi. V tomto případě je každého půlroku vyplácen kupón ve výši
\begin{equation*}
\textit{kupón = (kupónová sazba)\//2 $\times$ par hodnota fixed-income instrumentu}
\end{equation*}

\subsection{Diskontní dluhopisy}

Dluhopisy, které nevyplácejí kupóny, označujeme jako diskontní. Diskontní dluhopisy jsou vždy obchodovány s diskontem. V průběhu své životnosti generují jediné cash-flow a to par hodnotu v době splatnosti. Investor, který drží diskontní dluhopis do splatnosti, tak realizuje výnos ve formě rozdílu mezi nákupní cenou a par hodnotou.

\subsection{Pohyblivě úročené dluhopisy}

V případě pohyblivě úročených dluhopisů není kupónová sazba po celou dobu životnosti fixní, ale je pravidelně resetována podle referenční sazby navýšené o případný spread.
\begin{center}
\textit{kupónová sazba = referenční sazba + spread}
\end{center}
Referenční sazba má nejčastěji charakter úrokové sazby typu Libor, ale může se jednat také o inflační index nebo index ceny vybrané komodity.

Ve většině případů je kupónová sazba rostoucí funkcí refereční sazby. V případě reverzních pohyblivě úročených dluhopisů je kupónová sazba definována ve tvaru
\begin{center}
\textit{kupónová sazba = K - L $\times$ (referenční sazba)}
\end{center}
Investoři, kteří věří v pokles referenční úrokové sazby, mohou skrze tento typ finančních instrumentů dosáhnout vyšší kupónové sazby. Takto definovaná kupónová sazba může nabývat záporných hodnot, a proto je zpravidla stanovena dolní hranice, pod kterou sazba nemůže klesnout. Protože reverzní pohyblivě úročené dluhopisy mají charakteristiky odlišné od většiny cenných papírů, jsou vhodné pro snížení expozice na úrokové riziko.

\subsection{Naběhlý úrok}

Emitent zpravidla nevyplácí kupón na denní bázi, ale typicky jednou resp. dvakrát ročně. Jestliže držitel prodá dluhopis mezi dvěma výplatami kupónů, získá nový majitel celý kupón, ačkoliv uvažovaný instrument nedržel celé rozhodné období. Při prodeji tedy musí být původní majitel kompenzován za kupón, který naběhl za období od poslední výplaty kupónu do okamžiku prodeje. Tuto poměrnou část kupónu nazýváme naběhlým úrokem.

Vzhledem k tomu, že naběhlý úrok až do okamžiku výplaty kupónu neustále narůstá, je cena dluhopisu kotovaná bez naběhlého úroku. Tuto cenu označujeme jako netto cenu. Skutečná prodejní cena, tzv. brutto cena, je rovna netto ceně navýšené o naběhlý úrok.

Někdy je možné se setkat s pojmem datum ex-kupónu, které je vyjádřeno jako počet kalendářních dní. Jestliže prodej dluhopisu proběhne měně než ex-kupón dní před datem, ke kterému je vyplácen kupón, je kupón vyplacen původnímu majiteli. Ten pak musí kompenzovat novému majiteli úrok, který naběhl ode dne nákupu do výplaty kupónu. V tomto případě je netto cena snížena o poměrnou část kupónu.

Výjimkou k výše uvedenému je situace, kdy emitent dluhopisu zdefaultuje na výplatu kupónu. V tomto případě ke kompenzaci naběhlého úroku nedochází.

\section{Splátky jistiny}

Emitent dluhopisu je zavázán ke splacení jistiny. Nejčastěji dochází k jednorázovému splacení jistiny v době splatnosti. Sekuritizované cenné papíry, jejichž cash-flow je tvořeno splátkami podkladových úvěrů, jsou typické postupným splácením jistiny. V případě vnořených opcí může mít emitent popř. majitel právo jistinu předčasně splatit resp. požadovat její předčasné splacení. Toto předčasné splacení jistiny může být úplné nebo částečné.

\section{Konverze dluhopisu}

Některé dluhopisy mohou být vyměněny za daný počet akcií emitenta, což umožňuje majiteli participovat na případném růstu ceny akcií. Vzhledem k výhodě pro majitele je cena těchto tzv. konvertibilních dluhopisů v porovnání se standardním dluhopisem vyšší.

\section{Měna}

Většina dluhopisů má veškeré cash-flow denominováno v jedné měně. Nicméně existují také dluhopisy, které mají splátku úroků denominovánu v jiné měně než splátku jistiny.

\section{Vnořené opce}

Až do osmdesátých let měla většina emitovaných dluhopisů charakter plain-vanilla instrumentů. V osmdesátých letech došlo k mohutnému rozvoji finančních derivátů. To se projevilo také na poli fixed-income instrumentů, kde se ve stále větším měřítku objevovaly dluhopisy s vnořenými opcemi.

Vnořené opce dávají emitentovi popř. majiteli dluhopisu právo požadovat určitou formu plnění a představují tak výhodu pro jednu ze zúčastněných stran. Strana, která je příjemcem této výhody, musí protistraně poskytnout kompenzaci. V případě, že je příjemcem výhody emitent, je prodejní cena dluhopisu nižší. Skrze nižší cenu tak emitent kompenzuje majiteli skutečnost, že držet instrument s vnořenou opcí je pro něj méně výhodné než držet instrument bez vnořené opce. Naopak je-li příjemcem výhody majitel, je prodejní cena dluhopisu vyšší. 

Ve výše uvedeném textu jsme zmiňovali možnost předčasného splacení dluhopisu a možnost konverze dluhopisu na akcie emitenta. Dalším typem vnořené opce je cap resp. floor, které představují horní resp. dolní hranici kupónové sazby pohyblivě úročených dluhopisů.

Oceňování dluhopisů s vnořenou opcí je s ohledem na nejrůznější možné kombinace komplexním úkolem a je mu věnována samostatná kapitola.

\section{Financování nákupu dluhopisů}

Tato kapitola se okrajově dotýká investičních strategií v souvislosti s nákupem dluhopisu. Cílem každého investora je, aby náklady financování byly nižší než výnosy z investic.

Individuálním investorům zpravidla poskytuje finanční zdroje na nákup finančních instrumentů ve formě úvěru broker, jehož prostřednictvím investor vstupuje na trh. Broker obvykle získává finanční prostředky na poskytování úvěrů klientům od bank. Podíl úvěru na celkové hodnotě nakoupených instrumentů je omezen legislativně popř. rozhodnutím brokera.

Institucionální investoři se typicky refinancují prostřednictvím reverzního repo obchodu. Ten spočívá v poskytnutí bankovního úvěru, který je zajištěn převedením finančních instrumentů v majetku investora na věřitele. Věřitel je tak po dobu trvání úvěru majitelem převáděných finančních instrumentů. V době splatnosti úvěru investor zpětně odkoupí tyto finanční instrumenty za předem dohodnutou cenu. Úrok z úvěru má charakter rozdílu mezi prodejní a nákupní cenou zajišťovacích finančních instrumentů a odpovídající implikovanou úrokovou sazbu nazýváme repo sazbou. V případě, že investor není v době splatnosti schopen dodržet své závazky, propadnou tyto instrumenty ve prospěch věřitele. Výše úvěru a repo sazba se zpravidla odvíjí od kvality zajišťovacích finančních instrumentů. Vzhledem k zajištění formou převedení vlastnictví finančních instrumentů je reverzní repo obchod v porovnání se standardních bankovním úvěrem levnější.

\chapter{Rizika spojená s investováním do dluhopisů}

\section{Úvod}

Na předchozí kapitole, která se zabývala definicí dluhopisů a jejich základními charakteristikami, navážeme kapitolou o rizicích spojených s investováním do dluhopisů. Konkrétně se jedná o následující rizika.
\begin{itemize}
\item úrokové riziko
\item riziko předsplacení
\item riziko výnosové křivky
\item reinvestiční riziko
\item kreditní riziko
\item likviditní riziko
\item měnové riziko
\item riziko volatility
\item riziko inflace
\item riziko nepříznivé události
\item riziko státu
\end{itemize}

\section{Úrokové riziko}

Obecně platí, že růst úrokových sazeb\footnote{V následujícím textu budeme zaměnitelně používat termíny ''úroková sazba" a ''výnosová míra". Rozdíl mezi oběma pojmy, který není pro účel této kapitoly rozhodující, bude vysvětlen později.} vede k poklesu hodnoty dluhopisu a naopak. Úrokové riziko má tedy podobu poklesu hodnoty dluhopisového portfolia při růstu úrokových sazeb.

Uvažujme plain-vanilla dluhopis s kupónovou sazbou 6.0\% a roční výplatou kupónů, par hodnotou 100~USD a zbytkovou splatností dvacet let. Předpokládejme, že výnosová míra požadovaná investory pro daný dluhopis je rovna 6.0\%. Tato výnosová míra implikuje hodnotu dluhopisu ve výši 100~USD. Růst požadované výnosové míry na 6.1\% vede k poklesu hodnoty dluhopisu na 98.862~USD. Nižší cena tak potenciálnímu kupujícímu kompenzuje skutečnost, že kupónová sazba dluhopisu je nižší než požadovaná výnosová míra. Analogicky klesne-li výnosová míra na 5.9\%, vzroste hodnota dluhopisu na 101.156~USD.

\subsection{Faktory ovlivňující míru citlivosti dluhopisu na změnu úrokových sazeb}

\subsubsection{Splatnost dluhopisu}

Nejdůležitějším faktorem, který ovlivňuje míru citlivosti dluhopisu na změnu úrokových sazeb, je jeho zbytková splatnost. Míra citlivosti je tím větší, čím větší je zbytková splatnost dluhopisu. Jestliže bychom zkrátili zbytkovou splatnost výše uvažovaného dluhopisu na deset let, vedl by růst požadované výnosové sazby k poklesu hodnoty na 99.267~USD. Hodnota dluhopisu tak poklesla o 0.733~USD v porovnání s původním poklesem o 1.138~USD. Vzhledem k tomu, že hodnota obou dluhopisů je pro výnosovou míru 6.0\% rovna 100~USD, jsou obě hodnoty vzájemně porovnatelné.

\subsubsection{Kupónová sazba}

Nižší kupónová sazba znamená vyšší citlivost hodnoty dluhopisu na změnu úrokové sazby. Uvažujme diskontní dluhopis s nominální hodnotou 100~USD a zbytkovou splatností dvacet let. Jeho hodnota při výnosové míře 6\% je rovna 31.180~USD. Růst požadované výnosové míry na 6.1\% vede k poklesu ceny na 30.598, tj. o 1.867\%. Hodnota dluhopisu s kupónovou sazbou 6.0\% z úvodní části kapitoly klesla o 1.138~USD, tj. o 1.138\%.

\subsubsection{Úroveň úrokových sazeb}

Citlivost hodnoty dluhopisu na změnu úrokových sazeb je dána také úrovní samotných úrokových sazeb. Platí, že čím vyšší je výnosová míra dluhopisu, tím méně je jeho hodnota citlivá na změnu úrokových sazeb. Hodnota dluhopisu uvažovaného na začátku kapitoly se při růstu výnosové míry z 6.0\% na 6.1\% snížila o 1.138\%. Jestliže však výnosová míra vzroste z 10\% na 10.1\%, sníží se hodnota tohoto dluhopisu pouze o 0.932\%. 

\subsubsection{Pohyblivě vs fixně úročený dluhopis}

Posledním faktorem ovlivňujícím míru citlivosti na změnu úrokových sazeb je skutečnost, zda-li se jedná o fixně nebo pohyblivě úročený dluhopis. V případě pohyblivě úročeného dluhopisu vede růst úrokových sazeb k růstu kupónových plateb, což kompenzuje pokles hodnoty dluhopisu. Citlivost pohyblivě úročeného dluhopisu na změnu úrokových sazeb je tedy nižší než citlivost porovnatelného fixně úročeného dluhopisu.

\subsection{Měření míry citlivosti dluhopisu na změnu úrokových sazeb}

Zjednodušeně lze míru citlivosti dluhopisu na změnu úrokových sazeb odhadnout jako aritmetický průměr změny jeho hodnoty pro růst a pokles úrokových sazeb o stejný počet bazických bodů. Vraťme se k příkladu ze začátku kapitoly. Růst úrokových sazeb z 6.0\% na 6.1\% vyvolal pokles hodnoty dluhopisu o 1.138~USD a pokles úrokových sazeb z 6.0\% na 5.9\% měl za následek růst hodnoty dluhopisu o 1.156~USD. Můžeme tedy říci, že změna úrokové sazby o 10 bazických bodů vede ke změně ceny dluhopisu o přibližně 1.147~USD.
\begin{equation*}
\frac{1.138 + 1.156}{2} = 1.147
\end{equation*}
Míru citlivosti dluhopisu na změnu úrokových sazeb lze vyjádřit také relativně. Protože výchozí hodnota dluhopisu je 100~USD, je odhad relativní změny roven 1.147\%.

\section{Riziko výnosové křivky}

Uvažujme portfolio, které se skládá ze čtyř dluhopisů s rozdílnou splatností.
\begin{center}
\begin{tabular}{c c c c c}
\multirow{2}{*}{\textbf{Dluhopis}} & \textbf{Kupónová} & \textbf{Splatnost} & \textbf{Výnosová} & \textbf{Par hodnota} \\
 & \textbf{sazba} & \textbf{(v letech)} & \textbf{sazba} & \textbf{(v USD)} \\
\hline
A & 5.00\% & 2 & 5.00\% & 5 000 000 \\
B & 5.25\% & 5 & 5.25\% & 5 000 000 \\
C & 5.50\% & 20 & 5.50\% & 5 000 000 \\
D & 5.75\% & 30 & 5.75\% & 5 000 000 \\
\end{tabular}
\end{center}
Protože je výnosová míra požadovaná investory rovna kupónové sazbě, je hodnota všech dluhopisů rovna jejich par hodnotě. Z pohledu do tabulky je patrné, že požadovaná výnosová míra není konstantní, ale roste se splatností dluhopisu. Grafické znázornění vztahu mezi výnosovou mírou dluhopisu a jeho splatností nazýváme výnosovou křivkou. Ačkoliv mají jednotlivé výnosové míry tvořící křivku tendenci se pohybovat stejným směrem, není jejich korelace dokonalá. Výnosová křivka tak může měnit tvar.

Hodnota uvažovaného portfolia je ve výchozím stavu 20 miliónů USD. Jestliže posuneme všechny výnosové míry o 10 bazických bodů, klesne hodnota portfolia o 160 tisíc USD. Jestliže bychom však výnosovou míru prvního dluhopisu ponechali beze změny, výnosovou míru druhého dluhopisu zvýšili o 5 bazických bodů, výnosovou míru třetího zvýšili o 10 bazických bodů a výnosovou míru třetího zvýšili o 25 bazických bodů, klesla by hodnota portfolia o 242 tisíc USD. Změna hodnoty dluhopisového portfolia se tedy různí podle změny tvaru výnosové křivky. Riziko výnosové křivky tak spočívá v takové změně tvaru výnosové křiky, která penalizuje investora za složení dluhopisového portfolia.

\section{Kreditní riziko}

Kreditnímu riziku je vystaven každý věřitel a to včetně majitelů dluhopisu. Rozlišujeme následující tři druhy kreditního rizika
\begin{itemize}
\item riziko defaultu
\item riziko kreditního spreadu
\item riziko snížení kreditního ratingu
\end{itemize}

\subsection{Riziko defaultu}

Riziko defaultu je definováno jako neschopnost dlužníka uhradit své závazky v čas a v plné výši. Pravděpodobnost, že dojde k defaultu vyjadřuje riziko defaultu.

V případě, že nastane default, nemusí věřitel přijít o celou svou pohledávku. Defaultní událost může mít formu od úplné rezignace na splácení závazku až po oddálení splatnosti. Procentní část pohledávky, kterou věřitel získá v případě defaultu zpět, vyjadřuje míra náhrady.

Jestliže známe očekávanou pravděpodobnost defaultu a očekávanou míru náhrady, lze vypočíst očekávanou výši ztráty jako jejich prostý součin.

\subsection{Riziko kreditního spreadu}

V průběhu životnosti dluhopisu může dojít ke změně očekávané pravděpodobnosti defaultu emitenta. S rostoucí očekávanou pravděpodobností defaultu se snižuje ochota investorů držet dluhopis. Ti tak požadují vyšší výnosovou míru, což vede k poklesu jeho ceny. Výnosová míra dluhopisů s rizikem defaultu je tedy vyšší než výnosová míra státních dluhopisů, které jsou obecně považovány za bezrizikové. Rozdíl mezi oběma výnosovými mírami nazýváme kreditním spreadem\footnote{Vedle kreditního spreadu může část rozdílu ve výnosovým mírách tvořit likviditní spread. Likviditní spread odráží skutečnost, že transakční náklady spojené s případným prodejem rizikového dluhopisu jsou v porovnání se státním dluhopisem vyšší. Vedle kompenzace za riziko defaultu tak požadují investoři také kompenzaci za nižší likviditu. Vzhledem k problematické kvantifikaci likviditního spreadu se však v praxi často celý rozdíl připisuje na vrub kreditnímu riziku.}. Z výše uvedeného vyplývá, že majitel dluhopisu je vystaven riziku nárůstu kreditního spreadu, který vede k poklesu jeho hodnoty.

Kreditní spread se nemusí měnit pouze v případě konkrétního emitenta ale také pro trh jako důsledek hospodářské recese, jako tomu bylo např. v krizovém roce 2008.

\subsection{Riziko snížení kreditního ratingu}

Ohodnocením rizika defaultu se zabývají ratingové agentury, které vyjadřují jeho míru pomocí kreditního ratingu. Mezi nejvýznamnější ratingové společnosti patří Standard \& Poor's Corporation, Moody's Investors Servise, Inc. a Fitch Ratings.

Kreditní rating vyjadřuje míru rizika defaultu spojeného s konkrétním dluhopisem popř. emitentem. Tento rating představuje subjektivní ohodnocení schopnosti emitenta dostát svým finančním závazkům z pohledu ratingové agentury.

Kreditní ratingy lze rozdělit na investiční a spekulativní třídu. V případě investiční třídy je riziko defaultu na obecně akceptovatelné úrovni. Pro spekulativní kreditní ratingy je pravděpodobnost defaultu relativně vysoká. Všechny tři výše zmiňované ratingové společnosti označují kreditní ratingy pomocí písmen. Investiční třídu tvoří, sestupně podle jejich kvality, kreditní ratingy AAA, AA, A a BBB. Pod nimi se nachází spekulativní kreditní ratingy BB, B, CCC, CC a C. V případě defaultu je dluhopisu přiřazen rating D. Kromě těchto základních ratingů jsou rozlišovány mezistupně, které jsou označovány znaménky ''+" resp. ''-" nebo pomocí číslovek 1, 2 a 3. Kreditní ratingy shrnuje následující tabulka.
\begin{center}
\begin{tabular}{l l l l}
\textbf{Moody's} & \textbf{S \& P} & \textbf{Fitch} & \textbf{Popis}\\
\hline
\hline
\multicolumn{4}{c}{Investiční stupeň - vysoká kredibilita}\\
\multicolumn{4}{c}{}\\
\hline
Aaa  & AAA  & AAA  & maximální možná kredibilita\\
\hline
Aa1  & AA+  & AA+  & \multirow{3}{*}{velmi vysoká kredibilita}\\
Aa2  & AA   & AA   & \\
Aa3  & AA-  & AA-  & \\
\hline
A1   & A+   & A+   & \multirow{3}{*}{vysoká kredibilita}\\
A2   & A    & A    & \\
A3   & A-   & A-   & \\
\hline
Baa1 & BBB+ & BBB+ & \multirow{3}{*}{přijatelná kredibilita}\\
Baa2 & BBB  & BBB  & \\
Baa3 & BBB- & BBB- & \\
\hline
\hline
\multicolumn{4}{c}{Spekulativní stupeň - nízká kredibilita}\\
\multicolumn{4}{c}{}\\
\hline
Ba1  & BB+  & BB+  & \multirow{3}{*}{nízká kredibilita, spíše spekulativní}\\
Ba2  & BB   & BB   & \\
Ba3  & BB-  & BB-  & \\
\hline
B1   & \multirow{3}{*}{B} & B+   & \multirow{3}{*}{vysoce spekulativní}\\
B2   &      & B    & \\
B3   &      & B-   & \\
\hline
\hline
\multicolumn{4}{c}{Spekulativní stupeň - extrémně nízká kredibilita}\\
\multicolumn{4}{c}{}\\
\hline
\multirow{2}{*}{Caa}   & CCC+ & CCC+ & \multirow{2}{*}{výrazné riziko defaultu}\\
     &  CCC & CCC & \\
\hline
Ca   & CC & CC & velmi spekulativní, již může být v defaultu\\
\hline
C    & C  & C  & extrémně spekulativní\\
\hline
     & CI &    & není vyplácen úrok\\
\hline
\multirow{3}{*}{} & \multirow{3}{*}{D} & DDD & \multirow{3}{*}{default}\\
                  &                    & DD  & \\
                  &                    & D   & \\
\end{tabular}
\end{center}
Ratingové agentury přiřazený kreditní rating průběžně aktualizují. Dluhopis se tak může přesunout do vyšší popř. nižší ratingové skupiny. Snížení kreditního ratingu s sebou přináší snížení ceny dluhopisu. Na základě historických dat sestavují ratingové agentury tzv. přechodovou matici, která vyjadřuje pravděpodobnost změny kreditního ratingu v určitém časovém období. Následující tabulka je příkladem takovéto matice.
\begin{center}
\begin{tabular}{c | r r r r r r r r r}
             & \multicolumn{1}{c}{\textbf{AAA}} & \multicolumn{1}{c}{\textbf{AA}} & \multicolumn{1}{c}{\textbf{A}} & \multicolumn{1}{c}{\textbf{BBB}} & \multicolumn{1}{c}{\textbf{BB}} & \multicolumn{1}{c}{\textbf{B}} & \multicolumn{1}{c}{\textbf{CCC}} & \multicolumn{1}{c}{\textbf{D}} & \multicolumn{1}{c}{\textbf{Celkem}} \\
\hline
\textbf{AAA} & 93.20 &  6.00 &  0.60 &  0.12 &  0.08 &  0.00 &  0.00 &  0.00 & 100.00\\
\textbf{AA}  &  1.60 & 92.75 &  5.07 &  0.36 &  0.11 &  0.07 &  0.03 &  0.01 & 100.00\\
\textbf{A}   &  0.18 &  2.65 & 91.91 &  4.80 &  0.37 &  0.02 &  0.02 &  0.05 & 100.00\\
\textbf{BBB} &  0.04 &  0.30 &  5.20 & 87.70 &  5.70 &  0.70 &  0.16 &  0.20 & 100.00\\
\textbf{BB}  &  0.03 &  0.11 &  0.61 &  6.80 & 81.65 &  7.10 &  2.60 &  1.10 & 100.00\\
\textbf{B}   &  0.01 &  0.09 &  0.55 &  0.88 &  7.90 & 75.67 &  8.70 &  6.20 & 100.00\\
\textbf{CCC} &  0.00 &  0.01 &  0.31 &  0.84 &  2.30 &  8.10 & 62.54 & 25.90 & 100.00\\
\end{tabular}
\end{center}
Kreditní ratingy v prvním sloupci představují výchozí stav. Následující sloupce odpovídají pravděpodobnosti přechodu na příslušný kreditní rating. Pro kreditní rating BBB jako výchozí stav je tak pravděpodobnost zlepšení na rating A rovna 5.20\%, pravděpodobnost zhoršení na rating BB je rovna 5.70\% a pravděpodobnost defaultu je rovna 0.20\%.

\section{Likviditní riziko}

Likviditní riziko představuje možnost ztráty z titulu rozdílu mezi cenou dluhopisu nabízenou na trhu a jeho teoretickou hodnotou v případě prodeje před splatností dluhopisu.  Pokud investor drží dluhopis do splatnosti, není vystaven likviditnímu riziku.

Měřítkem míry likvidity dluhopisu je rozpětí mezi jeho bid a ask cenou, tzv. bid-ask spread. Bid cena je cena, za kterou dluhopis nabízí na trhu brokeři popř. dealeři. Za tuto cenu je tedy možné daný dluhopis na trhu koupit. Analogicky ask cena je cena, za kterou je možné dluhopis na trhu prodat. Teoretická hodnota dluhopisu se pak zpravidla nachází někde v intervalu těchto dvou cen. Je zřejmé, že likviditní riziko je tím větší, čím větší je bid-ask spread.

Bid-ask spread není konstantní, ale mění se v čase a to pro jednotlivé dluhopisy, emitenty popř. na úrovni celého trhu. Změna bid-ask spreadu může být způsobena změnou nálady na trhu, kde zvýšená nejistota vede k nárůstu bid-ask spreadů, nebo tím, že subjekty, které dříve zajišťovaly likviditu, opustily trh.

\section{Měnové riziko}

V případě, že cash-flow generované dluhopisem není denominované ve stejné měně jako je cílová měna investora, je investor vystaven měnovému riziku. Z je způsobeno tím, že cash-flow v cílové měně investora má charakter náhodné veličiny, což může vést ke ztrátě způsobené nepříznivým vývojem měnového kurzu.

\section{Riziko volatility}

Jak již bylo řečeno, některé dluhopisy obsahují vnořenou opci. Obecně platí, že hlavním faktorem ovlivňujícím cenu opce je očekávaná volatilita podkladového aktiva. Pokud volatilita vzroste, vzroste také hodnota opce.

Dluhopisy s vnořenou opcí je možné rozdělit na ty, kde je majitel dluhopisu zároveň majitelem vnořené opce, a na ty, kde je majitelem vnořené opce emitent. V prvním případě má růst očekávané volatility za následek růst hodnoty dluhopisu a v druhém případě naopak pokles hodnoty dluhopisu. Do první skupiny dluhopisů patří konvertibilní dluhopisu resp. dluhopis s právem zpětného prodeje, kde růst očekávané volatility podkladové akcie resp. úrokových sazeb vede k růstu hodnoty dluhopisu. Naopak v případě svolatelného dluhopisu, který patří do druhé skupiny, vede růst volatility úrokových sazeb k poklesu hodnoty dluhopisu.

\section{Riziko inflace}

Riziko inflace je způsobeno poklesem kupní síly peněz, což vede k snížení reálné hodnoty dluhopisu. Uvažujme dluhopis, který investor koupil za cenu odpovídající jeho par hodnotě a který má roční kupónovou sazbu 5\%. Jestliže je roční míra inflace 3\%, nevzroste kupní síla investora o 5\% ale pouze o 2\%.

Investor je před rizikem inflace ochráněný, pokud má krátkou pozici v dluhopisu\footnote{Předpokladem platnosti tohoto tvrzení je neexistence deflace.} popř. pokud má dlouhou pozici v tzv. inflačním dluhopisu, jehož cash-flow se odvíjí od zvoleného inflačního indexu. Částečnou ochranu před rizikem inflace poskytuje také pohyblivě úročený dluhopis, což je důsledek pozitivní korelace mezi vývojem inflace a úrokových sazeb.

\section{Riziko nepříznivé události}

V některých případech může být schopnost emitenta dostát svým závazkům snížena z důvodu realizace nepříznivé události jakou je přírodní pohroma nebo změna legislativního prostředí.

\section{Riziko státu}

Ačkoliv jsou dluhopisy emitované centrální vládou obvykle považovány za bezrizikové, existuje také v jejich případě, že vláda své závazky není schopna popř. ochotna splnit. Nejznámějším případem realizace kreditního rizika v případě státních dluhopisů patří odložení splátek dluhopisů emitovaných Ruskou federací v roce 1998.

\chapter{Přehled dluhopisů}

\section{Úvod}

Následující kapitola je přehledem základních dluhových instrumentů a trhů, na kterých se tyto instrumenty obchodují. Přehled zahrnuje státní dluhopisy, quasi státní dluhopisy, dluhopisy emitované samosprávními celky, korporátní dluhopisy, mortage-backed dluhopisy, assets-backed dluhopisy a kolateralizovanými dluhopisy.

\section{Sektory dluhopisového trhu}

Vzhledem k tomu, že neexistuje všeobecně uznávaný systém klasifikace sektorů dluhopisového trhu, lze dluhopisové trhy dělit podle několika hledisek. Níže představená klasifikace tak představuje pouze jeden z možných způsobů dělení dluhopisových trhů.

\subsection{Národní a mezinárodní dluhopisový trh}

Z pohledu jednotlivých zemí lze rozdělit dluhopisové trhy na národní dluhopisový trh a mezinárodní dluhopisový trh. Národní dluhopisový trh se musí řídit legislativnou dané země. Pro mezinárodní dluhopisový trh omezení jurisdikcí jednoho konkrétního státu neplatí a obchodní podmínky se řídí dohodou zúčastněných stran. Mezinárodní dluhopisový trh je tvořen dluhopisy upsanými nadnárodními syndikáty, které jsou zpravidla tvořeny finančními institucemi a které tyto dluhopisy dále nabízejí svým klientům. Mezinárodní dluhopisy jsou souběžně obchodovány v celé řadě zemí a řídí se legislativou dle výběru emitenta.

\subsection{Trh domácích a zahraničních dluhopisů}

Národní dluhopisový trh je možné dělit na trh domácích a zahraničních dluhopisů. Dělení se odvíjí od toho, zda-li má emitent dluhopisu domicil v příslušné zemi. Trh domácích dluhopisů tvoří dluhopisy emitované lokálními entitami a vládou. Naproti tomu existují také dluhopisy, které emitovali zahraniční entity a které jsou určeny k obchodování na domácím dluhopisovém trhu. Ve Spojených státech se dluhopisům, které emitovaly zahraniční entity v USD, říká ''Yankee bonds". Ve Velké Británii se těmto dluhopisům říká ''Bulldog bonds".

\section{Státní dluhopisy}

Největší část národního dluhopisového trhu zpravidla představují dluhopisy emitované vládou příslušné země. Kromě dluhopisů emitovaných v domácí měně může vláda emitovat dluhopisy denominované v zahraniční měně určené pro dluhopisové trhy. Tyto dluhopisy nazýváme státními dluhopisy.

\subsection{Kreditní riziko}

Každý investor, který drží dluhopisy, je vystaven kreditnímu riziku. Kreditní riziko spojené se státními dluhopisy je obecně považováno za nízké.

Ratingové agentury zveřejňují kreditní rating jednotlivých států v rozdělení na v domácí a zahraniční měnu. Kreditní riziko dluhopisu denominovaného v zahraniční měně je totiž vyšší než kreditní riziko dluhopisu denominovaného v tuzemské měně, což potvrzují také historické statistiky. Důvodem je skutečnost, že v případě domácí měny může vláda zvýšit daňové výnosy. Neschopnosti splácet dluh denominovaný v zahraniční měně zpravidla předchází prudká devalvace domácí měny. Cizí měnu nelze získat zvýšením daňové zátěže, ale je třeba ji získat na trhu. Devalvace domácí měny tak vede k zdražení cizoměnového dluhu, což snižuje schopnost vlády dostát svým smluvním závazkům.

\subsection{Způsob emise státních dluhopisů}

Státní dluhopisy jsou zpravidla emitovány v aukci ohlašované několik dní předem, kterou ve prospěch vlády organizuje centrální banka popř. ministerstvo financí. Rozlišujeme americkou a evropskou aukci. V případě americké aukce jsou objednávky jednotlivých účastníků seřazeny podle nabízené ceny dokud není vyčerpán celý objem emise. Každému úspěšnému účastníkovi aukce jsou nově emitované dluhopisy prodány jím nabízenou cenu. Ta je obvykle kotována ve formě výnosu do splatnosti. V případě evropské aukce je postup analogický. Rozdíl spočívá v tom, že dluhopis je všem prodán za cenu, kterou nabízí poslední úspěšný účastník aukce. V obou případech je zpravidla stanovena minimální cena, kterou je vláda ochotna akceptovat.

Velmi často nemusí být emitován dluhopis s novými charakteristikami, ale může se jednat o emisi již existujícího dluhopisu. Výhodou této ''doemise" je, že se nabídka a poptávka trhu netříští mezi velký počet státních dluhopisů, což zvyšuje likviditu daného dluhopisu.

Mezi státní dluhopisy patří také tzv. stripové dluhopisy. Jedná se o kupónové státní dluhopisy, které byly rozloženy na jednotlivé kupónové platby a splátku jistiny a které nabízí finanční instituce svým klientům. Cash-flow stripového dluhopisu je tak tvořeno jednou konkrétní platbou generovanou podkladovým státním dluhopisem. Stripový dluhopis tak má charakter diskontního dluhopisu.

\section{Quasi státní dluhopisy}

Vláda může založit organizaci, kterou pověří plněním určitého úkolu a která získává finanční prostředky emisí dluhopisů. Tyto dluhopisy, které zpravidla částečně nebo plně garantuje vláda, označujeme jako quasi státní dluhopisy. Nejčastějším úkolem těchto organizací je podpora bydlení, podpora exportu, rozvoj infrastruktury, poskytování studentských půjček a hypotečních úvěrů, podpora zemědělství, provozování poštovních služeb a železniční přepravy atd. Mezi dluhopisy emitované těmito organizacemi patří také mortage-backed and asset-backed instrumenty, jejichž cash-flow je tvořeno splátkami podkladových úvěrů poskytnutých těmito organizacemi. Těmto typům finančních instrumentů je věnována samostatná kapitola.

\section{Dluhopisy emitované samosprávními celky}

Pod pojmem místní samospráva rozumíme municipality, kraje a státy v rámci federace, které mohou za účelem získání finančních prostředků emitovat dluhopisy. Splátky dluhopisů jsou zpravidla kryté daňovými příjmy emitentů. V případě, že dluhopis byl vydán s cílem financovat určitý veřejný projekt, mohou být splátky zajištěné výnosy z tohoto projektu.

Trh dluhopisů emitovaných místními samosprávními celky je nejrozvinutější ve Spojených státech, kde tvoří samostatný segment. V Evropě je tento dluhopisový trh relativně málo rozvinutý a likvidní.

\section{Korporátní dluhopisy}

Jednou z možností pro korporátní společnosti, jak získat finanční prostředky, je emise dluhopisů. Tyto dluhopisy tvoří trh korporátních dluhopisů. Tento trh je nejrozvinutější ve Spojených státech. V Evropě zpravidla emitují dluhopisy pouze větší korporátní společnosti a trh je v porovnání se státními dluhopisy zanedbatelný.

Z hlediska kreditního rizika mají majitelé korporátních dluhopisů přednost před akcionáři, jednotlivé dluhopisy však mohou mít rozdílnou prioritu. V případě, že je dluhopis zajištěn konkrétním majetkem, mají jeho majitelé v případě úpadku společnosti právo na oddělené vypořádání. To znamená, že v případě likvidace společnosti jsou zajištěné pohledávky majitelů dluhopisů uhrazeny z majetku, který slouží k jejich zajištění. Pohledávky z ostatních dluhopisů jsou uhrazeny podle jejich priority ze zbývajícího majetku společnosti a případný zůstatek je rozdělen mezi akcionáře. To znamená, že různé dluhopisy téže společnosti mohou mít různý kreditní rating. Postavení majitelů korporátních dluhopisů lze zlepšit také skrze záruky třetích stran a ochrannými ustanoveními, které emitentovi nařizují, co musí popř. nesmí\footnote{Může se jednat o ustanovení, která emitentovi ukládají povinnost udržovat určitou úroveň pracovního kapitálu nebo mu zakazují přijímat další úvěry, pokud by to vedlo ke zhoršení postavení stávajících dlužníků.}.

\section{Mortage-backed instrumenty}

Mortage-backed instrumenty (MBS - mortage-backed securities) jsou dluhové cenné papíry zajištěné hypotečními úvěry. Proces, kterým z hypotečních úvěrů vzniká MBS, se nazývá sekuritizací. V rámci tohoto procesu jsou poskytnuté hypoteční úvěry rozděleny do několika homogenních skupin. Každá z těchto skupin obsahuje řádově několik tisíc hypotečních úvěrů. Skupiny lze definovat s ohledem na účel poskytnutého úvěru, jeho výši, zbytkovou splatnost, lokaci financované nemovitosti atd. Proti takto vytvořeným balíkům hypotečních úvěrů jsou emitovány dluhové cenné papíry, které jsou spláceny z cash-flow generovaným podkladovými hypotečními úvěry. Cash-flow z hypotečních úvěrů lze rozdělit na úrokové platby, splátky jistiny a předsplacení. Úrokové platby a splátky jistiny jsou dány splátkovým kalendářem v souladu s uzavřenou hypoteční smlouvou. Kromě toho má každý dlužník možnost hypoteční úvěr kdykoliv předsplatit, což značně komplikuje ocenění MBS. Na MBS lze totiž pohlížet jako na po částech svolatelný dluhopis. Obecně platí, že míra předsplacení hypotečních úvěrů je tím vyšší, čím nižší je úroková míra na trhu. Dlužníci mají tendenci stávající úvěr předsplatit a refinancovat se na trhu za nižší úrokovou sazbu. Investor tak není schopen určit přesnou dobu splatnosti MBS a tím pádem ani výši cash-flow, kterou bude po dobu své životnosti generovat.

Výhody MBS ze strany poskytovatele hypotečních úvěrů jsou zřejmé. Sekuritizace hypotečních úvěrů jim umožňuje uvolnit své finanční prostředky pro další investice. Pomocí MBS navíc poskytovatel vyvádí hypoteční úvěry z bilance, čímž se zbavuje kreditního rizika a tím pádem snižuje požadavky na kapitálovou přiměřenost. Po vytvoření MBS poskytovatel zpravidla zajišťuje administrativu spojenou s hypotečními úvěry, což představuje další zdroj příjmů.

Z pohledu investora představuje MBS možnost dosáhnout vyšších výnosů. Výnosová míra z poskytnutých hypotečních úvěrů je zpravidla i po započtení provizí a nákladů na správu podkladového portfolia vyšší než výnosová míra standardních dluhopisů na trhu. Nevýhodou je expozice vůči kreditnímu riziku z hypotečních úvěrů a možnost předsplacení. Vzhledem k tomu, že se podkladové portfolio skládá z velkého počtu hypotečních úvěrů, které mohou být kdykoliv předsplaceny, jsou MBS oceňovány pomocí finančních modelů. Investor je tak vystaven riziku nesprávného oceňovacího modelu a s tím souvisejícímu propadu likvidity v případě zvýšené nervozity na trhu, jak k tomu došlo v letech 2007 a 2008.

\section{Kolateralizované hypoteční dluhopisy}

Kolateralizované hypoteční dluhopisy (CMO - collateralized mortage obligations) jsou specifickou podskupinou MBS. Úkolem CMO je přerozdělit kreditní riziko a riziko předsplacení mezi jednotlivé investory.

Standardně je proti podkladovému portfoliu hypotečních úvěrů emitována pouze jedna třída dluhopisu a veškeré cash-flow je rovnoměrně rozdělováno mezi investory. Naproti tomu v případě CMO je proti portfoliu hypotečních úvěrů emitováno několik tříd dluhopisů s rozdílnou senioritou, tzv. tranší. Jednotlivé tranše se liší expozicí vůči kreditnímu riziku a riziku předsplacení.

Uvažujme podkladové portfolio hypotečních úvěrů v celkové výši 100 milionů USD, které je rozděleno do tří tranší. Tranše označme písmeny A, B a C. Předpokládejme, že tranše A má objem 10 miliónů USD, tranše B má objem 30 miliónů USD a tranše C má objem 60 miliónů USD. Cash-flow generované podkladovými aktivy rozdělme na úrokové platby, splátky jistiny a předsplacení. Dále předpokládejme, že tranše A má v případě splátek jistiny a předsplacení nejvyšší prioritu a tranše C nejnižší prioritu. V nejjednodušším případě jsou veškeré splátky jistiny a předsplacení nejprve směřovány do tranše A. Po splacení tranše A je splátkami jistiny a předsplacením umořována tranše B a nakonec tranše C. Úrokové platby jsou rozdělovány mezi jednotlivé tranše podle výše nesplacené jistiny. Tím dojde k redistribuci kreditního rizika a rizika předsplacení mezi tranše. Tranše A má nejkratší očekávanou dobu splatnosti a nejnižší míru kreditního rizika, zatímco tranše C má nejdelší očekávanou dobu splatnosti a nejvyšší míru kreditního rizika.

Na výše popsané konstrukci je zajímavé, že teoreticky umožňuje synteticky vytvořit cenný papír s kreditním ratingem AAA i z podkladových instrumentů, které mají podřadný kreditní rating.

\section{Asset-backed instrumenty}

Asset-backed instrumenty (ABS - asset-backed securities) jsou velmi podobné MBS s tím rozdílem, že úrokové platby a splátky jistiny nejsou zajištěny hypotečními úvěry, ale úvěry na nákup automobilů, lodí, studenskými půjčkami, spotřebitelskými úvěry, úvěry z kreditních karet apod.

Proces emise ABS začíná tím, že původní vlastník podkladových úvěrů vytvoří speciální entitu, na které tyto úvěry převede. Nově vytvořená entita pak proti úvěrům vydá ABS, které prodá investorů. Protože je entita po právní stránce oddělena od původního vlastníka, jeho případný úpadek neohrozí majitele ABS. Navíc kreditní rating ABS se primárně odvíjí od kvality podkladových úvěrů a nikoliv od kredibility původního majitele. Pokud kreditní rating není dostatečný, je možné jej zvýšit pomocí záruk třetích stran, pojištění nebo vytvořením rezervního fondu. Teoreticky je tak možné vytvořit ABS s kreditním ratingem AAA.

\section{Kolateralizované dluhopisy}

Kolateralizované dluhopisy (CDO - collateralized debt obligation) mají charakter diverzifikovaného dluhového cenného papíru, který se skládá z jedné nebo vícero níže uvedené skupiny dluhových instrumentů
\begin{itemize}
\item korporátní dluhopisy
\item emerging-market dluhopisy
\item bankovní půjčky
\item ABS
\item MBS
\item jiné CDO
\end{itemize}
Finanční prostředky na nákup podkladových aktiv jsou získávány emisí CDO. CDO jsou, stejně jako MBS, rozděleny do několika tranší, z nichž každá má vlastní kreditní rating. Emisní podmínky CDO specifikují pravidla, podle kterých je rozdělovány cash-flow generované podkladovými aktivy mezi jednotlivé tranše. Součástí těchto podmínek je zpravidla ustanovení, že pokud dojde ke zhoršení kreditní kvality podkladových aktiv, je iniciováno přednostní splácení jistiny seniorních tranší.

\section{Primární a sekundární trhy}

Finanční trhy mohou být rozděleny na tzv. primární trhy, kde se obchoduje s nově emitovanými dluhopisy, a na tzv. sekundární trhy, kde se obchoduje s již dříve emitovanými dluhopisy.

\subsection{Primární trh}

Klíčovou úlohou primárního trhu je alokace nově emitovaných dluhopisů mezi investory. V procesu emise dluhopisů hrají  klíčovou úlohu investiční banky kromě samotného uvedení dluhopisů na trh zajišťují technickou stránku emise a poradenskou činnost ve prospěch emitenta\footnote{V případě dluhopisů emitovaných centrální vládou zajišťuje tyto funkce zpravidla ministerstvo financí nebo centrální banka.}.

Při prodeji nově emitovaných dluhopisů může investiční banka plnit roli zprostředkovatele, kdy pro emitenta hledá vhodné investory, nicméně sama se obchodu přímo neúčastní. Další možností odkup dluhopisů za předem dohodnutou cenu od emitenta a jejich následný rozprodej klientům. V tomto případě vystupuje investiční banka v pozici upisovatele emise. Je zřejmé, že zatímco v prvním případě nepodstupuje investiční banka žádná rizika, v druhém případě postupuje všechna rizika plynoucí z vlastnictví dluhopisu.

\subsection{Sekundární trh}

Hlavním úkolem sekundárních trhů je zajištění likvidity a ocenění pro již emitované dluhopisy. Dalším efektem spojeným se sekundárními trhy je snížení transakčních nákladů spojených s nákupem a prodejem dluhopisů. Existence sekundárního trhu také zvyšuje ochotu investorů nakupovat dluhopisy na primárním trhu.

\chapter{Spready ve výnosových mírách}

\section{Úvod}

Výnosová míra dluhopisu se odvíjí od výnosové míry bezrizikových instrumentů a rizik spojených s daným dluhopisem.

Bezrizikovými instrumenty zpravidla rozumíme státní dluhopisy. Od nich odvozené výnosové míry tvoří srovnávací základnu pro výnosové míry ostatních dluhopisů - o bezrizikových výnosových mírách tak hovoříme jako úrovni úrokových sazeb v ekonomice. Úroveň úrokových sazeb je ovlivňována monetární politikou, fiskální politikou a aktuální fází ekonomického cyklu. Rizika spojená s daný dluhopisem jsou dána zejména emitentem, likviditou dluhopisu a jeho charakteristikami.

V následujícím textu se zabýváme faktory, které ovlivňují výši výnosové míry dluhopisů. Pojmy ''úroková sazba" a ''výnosová míra" budeme používat zaměnitelně.

\section{Úroveň úrokových sazeb}

Jak již bylo zmíněno v úvodu, úroveň úrokových sazeb v ekonomice se odvíjí od monetární politiky, fiskální politiky a fáze ekonomického cyklu.

\subsection{Monetární politika}

Nositelem monetární politiky je ve většině případů centrální banka. Regulace úrokových sazeb může v rámci monetární politiky probíhat pomocí vyhlašovaných repo sazeb, nákupu resp. prodeje státních dluhopisů, povinných minimálních rezerv.

Repo sazba je sazba, za kterou mohou banky získat od centrální banky krátkodobý úvěr zajištěný státními cennými papíry. Repo sazba tak představuje náklady na refinancování bank. Mezi repo sazbou a úrovní úrokových sazeb v ekonomice tedy platí přímá úměra.

Dalším nástrojem ovlivňování úrovně úrokových sazeb na nákup resp. prodej státních dluhopisů centrální bankou. Vliv nákupu státních dluhopisů na úroveň úrokových sazeb v ekonomice se dá vysvětlit dvojím způsobem. První způsob je založen na předpokladu, že nákup státních dluhopisů má za následek vyšší poptávku, což se odráží v růstu ceny státních dluhopisů a tím pádem v poklesu úrokových sazeb. Druhý způsob vychází ze skutečnosti, že prodejem státních dluhopisů získají banky dodatečné finanční prostředky, které jsou nuceny investovat, což má za následek pokles úrokových sazeb v ekonomice.

Řízení úrovně úrokových sazeb v ekonomice pomocí povinných minimálních rezerv patří mezi méně používané nástroje. Povinné minimální rezervy představují objem prostředků, které musí banky držet v poměru k vkladům svých klientů. Protože z vkladů klientů poskytují banky úvěry, omezují povinné minimální rezervy multiplikační úvěrový efekt. Nižší objem úvěrů v ekonomice zvyšuje úrokové sazby. Platí tedy, že vyšší povinné minimální rezervy implikují vyšší úrokové sazby v ekonomice.

\subsection{Fiskální politika}

Fiskální politika je realizována prostřednictvím výdajů státního rozpočtu. Vzhledem k tomu, že hospodaření drtivé většiny vyspělých zemí je deficitní, je třeba zvýšené výdaje státního rozpočtu pokrýt emisí státních dluhopisů. Vyšší výdaje státního rozpočtu tak znamenají větší objem státních dluhopisů v oběhu. Vyšší objem státních dluhopisů tlačí jejich cenu směrem dolů, což se odráží ve vyšší úrovni úrokových sazeb v ekonomice.

\subsection{Ekonomický cyklus}

V době ekonomické recese prodávají investoři rizikové korporátní dluhopisy a akcie a takto uvolněné finanční prostředky investují ve větší míře do státních dluhopisů, které považují za bezrizikové (této situaci se říká ''flight-to-quality"). Vyšší poptávka po státních dluhopisech zvedá jejich cenu. Úroveň úrokových sazeb v ekonomice tedy klesá. Analogická úvaha platí pro ekonomickou konjunkturu.

\section{Státní dluhopisy}

\subsection{Rizika spojená se státními dluhopisy}

Státní dluhopisy jsou, z pohledu kreditního rizika, obecně považovány za nejméně rizikové aktivum. V době ekonomické recese přechází investoři od akcií a korporátních dluhopisů ke státním dluhopisům. Ke změně struktury investic nedochází pouze mezi jednotlivými typy finančních instrumentů ale také mezi měnami. V případě nejistoty na trhu jsou investice z exotičtějších měn přesouvány do investic v dominantních měnách jako je USD a EUR. Z tohoto pohledu jsou etalonem aktiva s nulovým kreditním rizikem státní dluhopisy emitované vládou Spojených států amerických. 

Kromě relativně nízkého kreditního rizika jsou majitelé státních dluhopisů vystaveni stejným rizikům jako majitelé korporátních dluhopisů. Konkrétně se jedná o úrokové riziko, riziko změny výnosové křivky, reinvestiční riziko v případě kupónových dluhopisů, likviditní riziko\footnote{Státní dluhopisy zpravidla představují nejlikvidnější segment dluhopisového trhu. Riziko likvidity je tak v porovnání s jinými dluhopisy relativně nízké.}, měnové riziko pro cizoměnové investory, riziko inflace, riziko nečekaných událostí, případně také riziko předčasného splacení a riziko volatility.

\subsection{Výnosová křivka státních dluhopisů}

Vzhledem k tomu, že jsou státní dluhopisy považovány z pohledu kreditního rizika za nejméně rizikové dluhopisy na trhu, slouží jejich výnosová míra jako srovnávací základna pro ostatní dluhopisy. Výnosová míra státních dluhopisů tak představuje minimální úrokovou sazbu, kterou jsou investoři ochotni akceptovat pro korporátní dluhopis se srovnatelnou splatností.

Graf výnosových měr seřazených podle splatnosti státních dluhopisů je nazýván výnosovou křivkou. Protože máme k dispozici státní dluhopisy pouze s určitými splatnostmi, je třeba výnosovou míru interpolovat mezi jednotlivými splatnosti interpolovat. Výnosová křivka je tedy do určité míry aproximací. Dalším významným faktorem, který z teoretického hlediska komplikuje konstrukci výnosové křivky, je skutečnost, že ani státní dluhopisy emitované toutéž vládou nejsou vzájemně dokonale porovnatelné. Odchylky mohou vznikat z titulu rozdílné likvidity nebo expozice vůči úrokovému riziku z titulu kupónové sazby. Důsledkem těchto nesrovnalostí je, že i jinak zdánlivě porovnatelné dluhopisy mohou mít rozdílnou výnosovou míru, která však nepředstavuje arbitrážní příležitost.

\subsubsection{Teorie vysvětlující tvar výnosové křivky}

Výnosová křivka má zpravidla rostoucí profil. V praxi se však můžeme setkat také s klesající křivkou popř. s prohnutou křivkou, která nejprve roste a následně klesá popř. obráceně. Existuje několik teorií, které se snaží vysvětlit nejrůznější tvary výnosových křivek pozorovaných v praxi.

Teorie očekávaní tvrdí, že tvar výnosové křivky odráží očekávání investorů o budoucím vývoji úrokových sazeb. Uvažujme investora s dvouletým investičním horizontem. Investor může nakoupit dvouletý dluhopis a ten držet do splatnosti. Alternativně může nakoupit jednoletý dluhopis a po jeho splacení reinvestovat finanční prostředky do opětovného nákupu jednoletého dluhopisu. Výnosová míra dvouletého státního dluhopisu v souladu s teorií očekávání stanovena tak, aby byl investor mezi oběma alternativami indiferentní. Analogickou úvahu lze aplikovat také pro ostatní splatnosti. Rostoucí výnosová křivka tak indikuje růst budoucích úrokových sazeb, klesající výnosová křivka pak pokles budoucích úrokových sazeb. 

Podle teorie očekávání je investor indiferentní mezi dluhopisem s dlouhou a krátkou splatností. Je však zřejmé, že s rostoucí splatností dluhopisu roste riziko likvidity, kreditní riziko a úrokové riziko. Investor za tyto rizika požaduje kompenzaci. Na této myšlence je založena teorie preference likvidity, podle které investoři preferují krátkodobé dluhopisy před dlouhodobými. V případě, že se rozhodnou držet dlouhodobý dluhopis, požadují kompenzaci za podstupovaná rizika. Tuto kompenzaci nazýváme likviditní prémií a tato prémie je rostoucí funkcí v čase. V případě rostoucí výnosové křivky tedy nejsme schopni říci nic bližšího o očekávané úrokové sazbě. Růst výnosové křivky totiž může být způsoben nejen růstem očekávaných úrokových sazeb ale také růstem likviditní prémie. Vyjdeme-li z téže logiky, implikuje existence rizikové prémie pokles budoucích úrokových sazeb pro plochou a klesající výnosovou křivku.

Poslední obecnou teorií, která se snaží vysvětlit tvar výnosové křivky, je teorie oddělených trhů. Podle této teorie lze výnosovou křivku rozdělit dle splatnosti do několika segmentů, které představují oddělené trhy. Investoři preferují, s ohledem na svůj investiční profil, kratší popř. delší konec výnosové křivky a mezi jednotlivými segmenty jsou ochotni přecházet, jen pokud je jim nabídnuta dostatečná prémie za podstupované reinvestiční riziko. Podle teorie oddělených trhů se tedy výnosová křivka skládá z několika segmentů, které jsou částečně korelované. Proto je s pomocí této teorie trhů možné vysvětlit libovolný tvar výnosové křivky.

\subsection{Vládní stripové dluhopisy}

Vládní stripové dluhopisy jsou diskontní dluhopisy, které vznikly synteticky rozkladem fixních kupónových dluhopisů na jednotlivé kupónové platby a splátku jistiny.

Majitelé vládních stripových dluhopisů, stejně jako všech diskontních dluhopisů, nejsou vystaveni reinvestičnímu riziku. Diskontní dluhopisy jsou však citlivé na změnu úrokových sazeb, a proto je s nimi spojeno relativně vysoké úrokové riziko.

\section{Korporátní dluhopisy}

Jak již bylo řečeno, výnosová křivka státních dluhopisů představuje referenční křivku pro oceňování ostatních dlupisů. Výnosová míra státních dluhopisů tedy představuje minimální výnosovou míru, kterou jsou investoři pro danou splatnost akceptovat. Důvodem je, že korporátní dluhopisy jsou v porovnání se státním dluhopisy považovány za rizikovější a méně likvidní, za což investoři považují výnosovou prémii. Tato prémie má charakter rozdílu mezi výnosovou mírou korporátního dluhopisu a výnosovou mírou státního dluhopisu s obdobnými charakteristikami a nazýváme ji spreadem ve výnosových mírách neboli výnosovým spreadem.

\subsection{Měření výnosového spreadu}

Jestliže porovnáváme korporátní dluhopis s obdobným státním dluhopisem, je výnosový spread zpravidla definován jako
\begin{center}
\textit{výnosový spread = výnosová míra korporátního dluhopisu - výnosová míra státního dluhopisu}
\end{center}
Takto definovaný spread nazýváme absolutním výnosovým spreadem a měříme ho v bps\footnote{Jeden procentní bod skládá z 100 bps.}. Pokud budeme v následujícím textu hovořit o výnosovém spreadu, budeme mít na mysli právě absolutní výnosový spread.

Vedle absolutního výnosového spreadu existuje také relativní výnosový spread.
\begin{center}
\textit{relativní výnosový spread = (výnosová míra korporátního dluhopisu - výnosová míra státního dluhopisu) / výnosová míra státního dluhopisu}
\end{center}
Někdy je možné se setkat také s výnosovým poměrem.
\begin{center}
\textit{výnosový poměr = výnosová míra korporátního dluhopisu / výnosová míra státního dluhopisu}
\end{center}

\subsection{Faktory ovlivňující výnosové spready}

Korporátní dluhopisy jsou nejčastěji děleny na segmenty podle odvětví, kreditního ratingu a země původu emitenta. Je zřejmé, že tyto charakteristiky rozdělují korporátní dluhopisy do skupin podle jejich rizikového profilu. Výnosový spread je pak z větší části tvořen prémií za podstupované kreditní riziko, z části také prémií za nižší likviditu korporátních dluhopisů. Určitý vliv mohou mít také daňové aspekty\footnote{Standardním případem je osvobození kupónových plateb od daně z příjmu. Je zřejmé, že v tomto případě jsou investoři, na které se daňová výjimka vztahuje, ochotni akceptovat nižší výnosovou míru.} a případné vnořené opce\footnote{V případě, že vnořená opce zvýhodňuje emitenta, je výnosová míra vyšší než u shodného dluhopisu bez vnořené opce. V případě, že vnořená opce zvýhodňuje majitele dluhopisu, je tomu naopak.}.

Výnosový spread se liší nejen pro jednotlivé segmenty korporátních dluhopisů, ale mění se také s ekonomickým cyklem. Empirické výzkumu prokázaly, že v době ekonomické konjunktury se výnosové spready zmenšují a v době ekonomické recese pak naopak narůstají. Tento jev souvisí s výše popsanou situací, kdy investoři přesouvají finanční prostředky mezi korporátními a státními dluhopisy.

Výnosový spread může být krátkodobě ovlivněn nerovnováhou mezi nabídkou a poptávkou. Klasickým příkladem je jednorázová velká emise státních dluhopisů, která může krátkodobě zvýšit cenu státních dluhopisů a tím snížit výnosový spread korporátních dluhopisů. Proto někteří investoři sledují emisní kalendáře s cílem profitovat z případných krátkodobých výkyvů výnosových spreadů.

\section{Swapový spread}

Úrokový swap je finančním derivátem, v rámci kterého si dvě strany v pravidelných intervalech vyměňují úrokové platby. Výše směňovaných plateb se odvíjí od nominální hodnoty úrokového swapu, přičemž platby jedné strany jsou dány fixní  úrokovou sazbou a platby druhé strany pohyblivou úrokovou sazbou. Samotná nominální hodnota úrokové swap není předmětem směny. Fixní úrokovou sazbu, z které jsou vypočteny fixní platby, se nazývá swapovou sazbou. Pro pohyblivou úrokovou sazbu je jako reference nejčastěji používána úroková sazba typu Libor.

Uvažujme státní dluhopis s fixní kupónovou platbou a úrokový swap se shodnou splatností. Rozdíl mezi swapovou sazbou a výnosovou mírou státního dluhopisu nazýváme swapovým spreadem. Protože pomocí úrokového swapu je možné převést fixní platby na pohyblivé a naopak, představují swapové spready pojítko mezi fixně a pohyblivě úročenými dluhopisy. Protože referenční sazba pro pohyblivě úročenou platbu má charakter sazby typu Libor, lze swapový spread také chápat jako spread mezi náklady krátkodobého financování a výnosovou mírou státních dluhopisů.

Grafickým znázorněním swapových spreadů seřazených podle splatnosti je tzv. křivku swapových spreadů.

\chapter{Úvod do oceňování dluhopisů}

\section{Úvod}

Oceňování je proces výpočtu současné hodnoty finančního aktiva. V této kapitole si představíme základní principy oceňování ilustrované na příkladech plain-vanilla dluhopisů s fixní kupónovou sazbou a diskontních dluhopisů.

\section{Obecné principy oceňování}

Oceňování libovolného finančního aktiva lze rozdělit do tří kroků.
\begin{itemize}
\item Odhad očekávaného cash-flow generovaného uvažovaných finančním aktivem.
\item Stanovení úrokové sazby resp. sazeb, které budou použity pro diskontování očekávaného cash-flow.
\item Výpočet současné hodnoty očekávaného cash-flow získaného v prvním kroku diskontováním pomocí úrokových sazeb odvozených v druhém kroku.
\end{itemize}

\subsection{Odhad očekávaného cash-flow}

Očekávané cash-flow generované finančním instrumentem je tvořeno všemi platbami, které jeho majitel obdrží v budoucnu.

Jestliže odhlédneme od kreditního rizika, je stanovení očekávaného cash-flow v případě diskontních dluhopisů a dluhopisů
s fixní kupónovou sazbou triviální záležitostí.

Komplikace nicméně nastávají v případě pohyblivě úročených dluhopisů a dluhopisů s vnořenou opcí. V prvním případě se budoucí cash-flow odvíjí od očekávané úrokové sazby, která je zpravidla odhadována pomocí forwardových úrokových sazeb. V druhém případě je situace mnohem složitější a pro výpočet hodnoty dluhopisů s vnořenou opcí je třeba použít binomický strom nebo metodu Monte Carlo založenou na simulaci. Uvažujme svolatelný dluhopis popř. dluhopis s právem zpětného prodeje. Díky vnořeným opcím není známa splatnost dluhopisu. Splatnost dluhopisu a tím pádem i jím generované cash-flow se odvíjí od úrovně úrokových sazeb v budoucnu. Úrokové sazby však zároveň představují vstup pro výpočet diskontních faktorů, s jejichž pomocí je vypočtena současná hodnota cash-flow. To má za následek nutnost modelování možného budoucího vývoje úrokových sazeb a ocenění dluhopisu pro různé scénáře vývoje. Výsledná hodnota dluhopisu s vnořenou opcí je pak vypočtena jako vážený součet těchto dílčích hodnot, kde váha má charakter pravděpodobnosti výskytu daného scénáře.

\subsection{Stanovení diskontní úrokové sazby resp. sazeb}

Po té, co je odhadnuto očekávané cash-flow, je třeba stanovit úrokovou sazbu resp. sazby, které budou použity pro diskontování tohoto cash-flow. Stejně jako v předchozích kapitolách budeme i v následujícím textu používat pojmy ''úroková sazba" a ''výnosová míra" zaměnitelně, nebude-li řečeno jinak.

Jak bylo řečeno v předchozí kapitole, představuje výnosová míra státních dluhopisů benchmark pro požadovanou výnosovou míru ostatních dluhopisů. Vzhledem k vyššímu kreditnímu riziku požadují investoři pro tyto dluhopisy vyšší výnos. Rozdíl mezi tímto výnosem a výnosovou mírou porovnatelného státního dluhopisu lze chápat jako rizikovou prémii.

\subsection{Diskontování očekávaného cash-flow}

Předpokládejme, že máme k dispozici odhad očekávaného cash-flow a úrokovou sazbu pro diskontování tohoto cash-flow. Dalším krokem je výpočet současné hodnoty očekávaného cash-flow.

Samotný koncept současné hodnoty je poměrně jednoduchý. Současnou hodnotu lze totiž chápat jako částku, kterou je třeba dnes uložit na účet, tak abych v budoucnu získali hodnotu očekávaného cash-flow. Uvažujme cash-flow $N_t$ se splatností $t$ roků. Předpokládejme, že úroková sazba v ročním vyjádření je rovna $i$. Mezi současnou a budoucí hodnotou očekávaného cash-flow platí tedy vztah
\begin{equation*}
PV (1 + i)^t = N_t
\end{equation*}
Vyjádřením $PV$ získáme obecnou rovnici pro výpočet očekávané hodnoty.
\begin{equation}
PV = \frac{N_t}{(1 + i)^t}
\end{equation}

Jestliže je dluhopis tvořen sérií $n$ dílčích cash-flow, je jeho současnou hodnota rovna prostému součtu současných hodnot těchto cash-flow.
\begin{equation*}
PV = \sum_{i = 1}^n PV_i
\end{equation*}

Z rovnice (5.1) je patrné, že současná hodnota cash-flow bude tím vyšší, čím kratší bude jeho doba splatnosti a čím nižší bude úroková sazba, kterou se toto cash-flow diskontuje. Z rovnice je dále zřejmé, že tento vztah není lineární.

V předešlé kapitole jsme analyzovali vztah mezi kupónovou sazbou a výnosovou mírou požadovanou investory. Argumentovali jsme, že je-li
\begin{itemize}
\item kupónová sazba nižší než požadovaná výnosová míra, je dluhopis prodáván s diskontem, tj. za cenu nižší než par
\item kupónová sazba rovna požadované výnosové míře, je dluhopis prodáván za par
\item kupónová sazba vyšší než požadovaná výnosová míra, je dluhopis prodáván s prémií, tj. za cenu vyšší než par
\end{itemize}

Rovnice (5.1) nám umožňuje toto tvrzení doložit na číslech. Předpokládejme, že požadovaná výnosová míra, kterou použijeme pro diskontování cash-flow, je rovna 8\%. Uvažujme dluhopisy s nominální hodnotou 100~USD, splatností 5 let a roční výplatou kupónu, kde první dluhopis má kupónovou sazbu 6\%, druhý dluhopis kupónovou sazbu 8\% a třetí dluhopis kupónovou sazbu 10\%. Výsledky shrnuje následující tabulka.
\begin{center}
\begin{tabular}{c c c c}
\multirow{2}{*}{\textbf{Rok}} & \multicolumn{3}{c}{\textbf{Kupónová sazba}}\\
                              & \textbf{6\%} & \textbf{8\%} & \textbf{10\%}\\
\hline
1	&  5.556 &   7.407 &   9.259 \\
2	&  5.144 &   6.859 &   8.573 \\
3	&  4.763 &   6.351 &   7.938 \\
4	&  4.410 &   5.880 &   7.350 \\
5	& 72.142 &  73.503 &  74.864 \\
\hline
Celkem	& 92.015 & 100.000 & 107.985 \\

\end{tabular}
\end{center}

Hodnota dluhopisu se mění s tím, jak se s postupem času mění jeho zbytková splatnost. Jestliže v průběhu životnosti dluhopisu požadovaná výnosová míra nemění, přibližuje se hodnota dluhopisu se snižující se zbytkovou splatností jeho par hodnotě. V době splatnosti je pak hodnota dluhopisu rovna par hodnotě. Pro ilustraci uvažujme výše uvedený pětiletý dluhopis s kupónovou sazbou 6\%. Hodnotu dluhopisu v průběhu času zachycuje následující tabulka.
\begin{center}
\begin{tabular}{c c c c c c c}
\multirow{2}{*}{\textbf{Rok}} & \multicolumn{6}{c}{\textbf{Zbytková splatnost}}\\
                              & \textbf{5} & \textbf{4} & \textbf{3} & \textbf{2} & \textbf{1} & \textbf{0}\\
\hline
1	&  5.556 &  5.556 &  5.556 &  5.556 & 98.148 & 100.000 \\
2	&  5.144 &  5.144 &  5.144 & 90.878 &        &         \\
3	&  4.763 &  4.763 & 84.146 &        &        &         \\	
4	&  4.410 & 77.913 &        &        &        &         \\				
5	& 72.142 &        &        &        &        &         \\
Celkem  & 92.015 & 93.376 & 94.846 & 96.433 & 98.148 & 100.000
\end{tabular}
\end{center}
Analogický závěr platí také pro dluhopis, jehož kupónová sazba je vyšší než požadovaná výnosová míra. Hodnota tohoto dluhopisu postupně klesá, až je v době splatnosti rovna jeho par hodnotě. Hodnota dluhopisu, jehož kupónová sazba je po celou dobu životnosti rovna požadované výnosové míře, je v libovolný časový okamžik rovna par hodnotě, a proto na ní nemá zkracující se splatnost vliv.

Jelikož v praxi se úrokové sazby mění každým okamžikem, je předpoklad konstantní požadované výnosové míry po celou dobu živnostnosti dluhopisu značně omezující. Jestliže tento předpoklad opustíme, je vhodné rozlišit změnu hodnoty dluhopisu z titulu změny jeho zbytkové splatnosti a změny požadované výnosové míry. V předchozím příkladě se hodnota dluhopisu z titulu zkrácení zbytkové splatnosti o jeden rok zvýšila z výchozí hodnoty 92.015~USD na hodnotu 93.376~USD. Jestliže by však současně došlo k nárůstu požadované výnosové míry z 8\% na 10\%, klesla by hodnota dluhopisu po uplynutí jednoho roku na 87.321~USD. Hodnota dluhopisu z titulu zkrácení doby splatnosti o jeden rok vzrostla o 1.361~USD.
\begin{equation*}
93.376 - 92.015 = 1.361
\end{equation*}
Zároveň však měl nárůst požadované výnosové míry za následek pokles hodnoty dluhopisu o 6.055~USD.
\begin{equation*}
87.321 - 93.376 = -6.055
\end{equation*}
Součtem obou komponent získáme celkovou změnu hodnoty dluhopisu.
\begin{equation*}
1.361 - 6.055 = 87.321 - 92.015
\end{equation*}

Až dosud jsme předpokládali, že na trhu existuje pouze jedna úroková sazba, kterou jsem diskontovali všechna cash-flow bez ohledu na datum jejich realizace. Teoreticky správnější postup, jak si následně ukážeme, je používat pro rozdílné splatnosti rozdílné úrokové sazby. Předpokládejme, že úrokové sazby pro následujících pět let jsou definovány níže uvedenou tabulkou. Dopad těchto úrokových sazeb na současnou hodnotu modelového pětiletého dluhopisu s kupónovou sazbou 6\% je rovněž zachycen v tabulce.
\begin{center}
\begin{tabular}{c c c}
\textbf{Rok} & \textbf{Úroková sazba} & \textbf{Modelový dluhopis} \\
\hline
1      & 6.5\% &  5.634 \\
2      & 7.2\% &  5.221 \\
3      & 7.6\% &  4.816 \\
4      & 8.0\% &  4.410 \\
5      & 8.3\% & 71.148 \\
Celkem &       & 91.230
\end{tabular}
\end{center}
Cena dluhopisu tak vzrostla z původních 92.015~USD na 91.230~USD.

V předchozích příkladech jsme uvažovali dluhopisy s roční výplatou kupónových plateb. Velmi častá je však také pololetní výplata kupónů. Tato skutečnost vyžaduje úpravu při výpočtu kupónové platby, kdy se roční kupónová sazba a úroková sazba pro diskontovaní cash-flow dělí dvěma\footnote{Přepočet kupónových sazeb dán konvencemi, které se používají při obchodování s dluhopisy. V případě úrokových sazeb, které používáme pro diskontování cash-flow, je situace složitější. Úroková sazba 4\% s pololetním úročením totiž neodpovídá úrokové sazbě 8\% s roční frekvencí úročení. Protože se jedná o konvenci trhu, lze také v tomto případě požadovanou výnosovou míru dělit dvěma.}. Proměnná $t$ v rovnici (5.1) pak namísto roků vyjadřuje počet pololetí. Jako příklad opět uvažujme pětiletý dluhopis s kupónovou sazbou 6\% a požadovanou výnosovou mírou 8\%. Hodnota tohoto dluhopisu je za předpokladu pololetní výplaty kupónů rovna 91.889~USD.
\begin{center}
\begin{tabular}{c c}
\textbf{Pololetí} & \textbf{Modelový dluhopis}\\
\hline
1      &  2.885\\
2      &  2.774\\
3      &  2.667\\
4      &  2.564\\
5      &  2.466\\
6      &  2.371\\
7      &  2.280\\
8      &  2.192\\
9      &  2.108\\
10     & 69.583\\
Celkem & 91.889
\end{tabular}
\end{center}
Hodnota dluhopisu vzrostla z původních 91.015~USD na 91.889~USD, protože polovina kupónových plateb je vyplácena o půlroku dříve. To má za následek vyšší současnou hodnotu kupónových plateb.

V případě, že je úroková míra pro diskontování shodná pro všechna cash-flow, lze pro současnou hodnotu kupónových plateb vypočíst pomocí rovnice pro součet geometrického posloupnosti. Označme nominální hodnotu dluhopisu jako $N$, výši kupónové sazby jako $C$, frekvenci výplat kupónů jako $q$, úrokovou sazbu jako $i$ a splatnost dluhopisu v letech jako $n$. Současná hodnota kupónových plateb je pak dána rovnicí
\begin{equation}
PV_{cupoun} = \frac{\frac{c}{q}N}{1 + \frac{i}{q}} + \frac{\frac{c}{q}N}{\big(1 + \frac{i}{q} \big)^2} + ... + \frac{\frac{c}{q}N}{\big(1 + \frac{i}{q} \big)^{nq - 1}} + \frac{\frac{c}{q}N}{\big(1 + \frac{i}{q} \big)^{nq}} =  \frac{c}{q}N \frac{1 - \frac{1}{(1 + \frac{i}{q})^{nq}}}{\frac{i}{q}}
\end{equation}
Současná hodnota nominálu je rovna
\begin{equation}
PV_{nominal} = \frac{N}{\big( 1 + \frac{i}{q} \big)^{nq}}
\end{equation}
Současná hodnota dluhopisu je pak dána součtem současné hodnoty kupónových sazeb a současné hodnoty nominálu. Aplikací této rovnice na modelový dluhopis s pololetní výplatou kupónů získáváme 91.889~USD, což odpovídá výše vypočtené hodnotě.
\begin{equation*}
PV =  \frac{0.06}{2} \times 100 \times \frac{1 - \frac{1}{(1 + \frac{0.08}{2})^{5 \times 2}}}{\frac{0.08}{2}} + \frac{100}{\big(1 + \frac{0.08}{2}\big)^{5 \times 2}} = 91.889
\end{equation*}

O parametru $q$ v rovnici (5.2) resp. (5.3) hovoříme jako o tzv. bázi. Ve Spojených státech generuje standardní dluhopis kupónovou platbu dvakrát ročně, a proto se obvykle používá půlroční báze. Pro Euro zónu, kde je kupón nejčastěji vyplácen jednou ročně, je zase typická roční báze.

\section{Naběhlý úrok}

\subsection{Definice}

 Až dosud jsme kupónový dluhopis oceňovali k začátku periody, za kterou nabíhá kupónová sazba. V případě ocenění dluhopisu mezi dvěma daty, ke kterým je vyplácena kupónová sazba, je třeba zohlednit tzv. naběhlý úrok.

Uvažujme prodej kupónového dluhopisu k datu, které se nachází mezi datem výplaty posledního a následujícího kupónu. Nejbližší kupón tak lze rozdělit na část, která naběhla po dobu, kdy dluhopis držel prodávající, a na část, která naběhla po dobu, kdy dluhopis držel kupující.
\begin{center}
\begin{pspicture}(0,0)(8,3)
\psline(1.0,0.7)(1.0,1.1)
\psline[arrows=<->](1.0,0.9)(4.0,0.9)
\psline(4.0,0.7)(4.0,1.1)
\psline[arrows=<->](4.0,0.9)(7.0,0.9)
\psline(7.0,0.7)(7.0,1.1)

\rput(1.0,0.5){\tiny{datum výplaty}}
\rput(1.0,0.2){\tiny{posledního kupónu}}
\rput(4.0,0.5){\tiny{datum vypořádání}}
\rput(4.0,0.2){\tiny{obchodu}}
\rput(7.0,0.5){\tiny{datum výplaty}}
\rput(7.0,0.2){\tiny{následujícího kupónu}}

\rput(2.5,1.8){\tiny{část kupónu, která}}
\rput(2.5,1.6){\tiny{naběhla za dobu držení}}
\rput(2.5,1.3){\tiny{dluhopisu prodávajícím}}

\rput(5.5,1.8){\tiny{část kupónu, která}}
\rput(5.5,1.6){\tiny{naběhla za dobu držení}}
\rput(5.5,1.3){\tiny{dluhopisu kupujícím}}
\end{pspicture}
\end{center}
Část kupónové platby, která naběhla od data poslední výplaty kupónu do data vypořádání obchodu nazýváme naběhlým úrokem. Kupující musí prodávajícímu naběhlý úrok kompenzovat, protože sám obdrží celou následující kupónovou platbu.

\subsection{Brutto vs netto cena}

Definujme tzv. brutto cenu dluhopisu jako prostý součet současných hodnotou budoucích cash-flow. Brutto cena již v sobě naběhlý úrok zahrnuje a představuje tak cenu, kterou kupující zaplatí prodávajícímu. Jestliže od brutto ceny odečteme naběhlý úrok, získáme netto cenu.

Na trhu jsou dluhopisy kotované formou netto ceny. Brutto cena totiž mezi výplatou kupónů roste, bezprostředně po výplatě kupónu klesne právě o výši kupónu a následně opět roste až do dalšího data výplaty kupónu. Netto cena tímto ''zkreslením" ceny netrpí, a proto je tato forma kotace preferována.

\subsection{Postup výpočtu}

Pokud chceme ocenit dluhopis, je třeba nejprve vypočíst jeho brutto cenu. Současná hodnota očekávaného cash-flow $N_t$, které investor obdrží $t$ period ode dneška, je dána rovnicí
\begin{equation*}
PV_t = \frac{N_t}{(1 + i)^{t - 1 + w}}
\end{equation*}
kde $w$ je definováno jako
\begin{center}
\textit{w = počet dní mezi datem vypořádání a příští výplatou kupónové platby / počet dní v aktuální kupónové periodě}
\end{center}
Tento postup se nazývá ''street method".

Výpočet brutto ceny ilustrujme na příkladu. Uvažujme dluhopis s roční výplatou kupónů, kupónovou sazbou 5\%, nominální hodnotou 100~USD a zbytkovou splatností 6.75 roku. Pro zjednodušení předpokládejme, že rok má 360 dní. Dále předpokládejme, že požadovaná výnosová míra pro tento dluhopis je 6\% v ročním vyjádřením. Brutto cena tohoto dluhopisu je 95.803~USD. Výsledky shrnuje následující tabulka.
\begin{center}
\begin{tabular}{c c c}
\textbf{Rok} & \textbf{Cash-flow} & \textbf{Současná hodnota} \\
\hline
0.75 &   5 &  4.786\\
1.75 &   5 &  4.515\\
2.75 &   5 &  4.260\\
3.75 &   5 &  4.019\\
4.75 &   5 &  3.791\\
5.75 &   5 &  3.577\\
6.75 & 105 & 70.856\\
Celkem	&  & 95.803
\end{tabular}
\end{center}

Naběhlý úrok lze vypočíst podle vzorce
\begin{equation*}
AI = (1 - w) \frac{c}{q}N
\end{equation*}
kde $\frac{c}{q}N$ je kupónová platba. Pro výše uvedený příklad je tedy naběhlý úrok roven 1.25~USD.
\begin{equation*}
5 \times \big(1 - (0.75 \times 360) / 360 \big) = 1.25
\end{equation*}
Netto cena uvažovaného dluhopisu je pak rovna 94.553~USD.
\begin{equation*}
95.803 - 1.25 = 94.553
\end{equation*}

Nejbližší kupónová platba je v brutto ceně zohledněna formou současné hodnoty. Naběhlý úrok je však pouze poměrnou částí kupónové platby a tudíž nezohledňuje časovou hodnotu peněz. Tento zřejmý rozpor ve výpočtu netto ceny je dán konvencemi dluhopisového trhu, a je třeba jej brát jako ''nelogickou" skutečnost.

\subsubsection{Konvence pro určení počtu dní}

Pro výpočet doby do výplaty nejbližšího kupónu a pro výpočet naběhlého úroku je třeba určit hodnotu parametru $w$. Tento úkol se zdá být na první pohled triviální. Ve finanční praxi se však počet dní v rámci daného časového intervalu vždy neshoduje s počtem kalendářních dní - ve skutečnosti existuje mnoho konvencí, kterými se tento výpočet může řídit. Konvence se liší podle konkrétního typu finančního aktiva a specifik příslušného národního trhu. Použitá konvence tak má dopad na výši brutto ceny, naběhlého úroku a tím pádem také na trhem kotovanou netto cenu.

Nejjednodušší konvencí je actual/actual. Tato konvence je založena na počtu kalendářních dní mezi dvěma daty. Jako příklad uvažujme kupónový dluhopis s půlroční výplatou kupónů, kdy poslední kupón byl vyplacen 1. března. Další kupón tedy bude vyplacen 1. září. Předpokládejme, že tento dluhopis byl koupen 17. července. V tomto případě je jmenovatel parametru $w$ roven 184 dní a čitatel roven 46 dní. Pro účely srovnání s konvencí 30/360 si čitatel rozepišme po měsících.
\begin{center}
\begin{tabular}{c c c}
\textbf{Počáteční datum} & \textbf{Konečné datum} & \textbf{Počet dní}\\
\hline
17. července & 31. července & 14\\
1. srpna & 31. srpna & 31\\
1. září & 1. září & 1\\
Celkem & & 46
\end{tabular}
\end{center}

Naproti tomu konvence 30/360 předpokládá, že měsíc má 30 dní a rok 360 dní. Vraťme se k výše uvažovanému příkladu. Vzhledem k půlroční výplatě kupónů je jmenovatel parametru $w$ je roven 180 dní. V případě čitatele, který je roven 44 dní, situace složitější.
\begin{center}
\begin{tabular}{c c c}
\textbf{Počáteční datum} & \textbf{Konečné datum} & \textbf{Počet dní}\\
\hline
17. července & 31. července & 13\\
1. srpna & 31. srpna & 30\\
1. září & 1. září & 1\\
Celkem & & 44
\end{tabular}
\end{center}
Protože dle této konvence má každý měsíc 30 dní, je pro červenec započteno 13 dní ($30 - 17 = 13$) a pro srpen 30 dní. Počet dní za září zůstává beze změny. Součtem počtu dní pro jednotlivé měsíce získáme délku periody 17. července až 1. září ve dnech, tj. 44 dní.

\section{Oceňování dluhopisu}

\subsection{Tradiční přístup}

Tradiční přístup k oceňování dluhopisů spočívá v diskontování veškerého cash-flow jednou úrokovou sazbou. Touto úrokovou sazbou je výnosová míra srovnatelného státního dluhopisu navýšená o případný spread, který má investorovi kompenzovat podstupovaná rizika. Jedná se tedy o postup, který jsme aplikovali doposud. Výhodou tradičního přístupu je poměrně snadný výpočet hodnoty dluhopisu s využitím rovnic (5.2) a (5.3).

\subsection{Arbitrážní přístup}

Základním nedostatkem tradičního přístupu je, že na dluhopis pohlíží jako na portfolio identických cash-flow. Správně bychom však na dluhopis měli pohlížet jako na portfolio diskontních dluhopisů a pro diskontování každého z nich použít samostatnou úrokovou sazbu. Tento přístup neumožňuje koupit dluhopis, vytvořit z něj stripové dluhopisy a ty následně prodat za vyšší cenu než je původní nákupní cena. Pokud by toto bylo možné, mohl by investor realizovat arbitráž, což je v rozporu s předpokladem ''jedné ceny"\footnote{Uvažujme dvě aktiva, která jsou identická s tím rozdílem, že jedno existuje na trhu a druhé bylo vytvořeno synteticky. Předpoklad ''jedné ceny" říká, že tato dvě aktiva musí mít, po zohlednění nákladů na vytvoření syntetického aktiva, shodnou cenu. Jestliže by tomu tak nebylo, vznikal by prostor pro arbitráž. Této příležitosti by využili investoři, kteří by svými obchody cenový rozdíl odstranili.}.

Abychom mohli implementovat arbitrážní přístup ocenění, potřebujeme spotovou křivku státních dluhopisů. Tato křivka se skládá z výnosových sazeb diskontních státních dluhopisů. Pro srovnání připomeňme, že tradiční výnosová křivka je tvořena výnosovými mírami kupónových státních dluhopisů seřazených podle splatnosti. Konstrukci spotové křivky se budeme věnovat v kapitole 6. Prozatím se spokojíme s tvrzením, že úrokové sazby spotové křivky se v rámci arbitrážního přístupu používají pro diskontování bezrizikového cash-flow.

Pro ilustraci uvažujme dva státní dluhopisy s nominální hodnotou 100~USD, roční výplatou kupónů a zbytkovou splatností 10 let. Předpokládejme, že první dluhopis má kupónovou sazbu 3\% a druhý kupónovou sazbu 5\%. Dále předpokládejme, že požadovaná výnosová míra pro desetiletý státní dluhopis je 4.023\%. Následující tabulka ilustruje výpočet ceny těchto dvou dluhopisů pomocí tradičního přístupu.
\begin{center}
\begin{tabular}{c c c c c c c}
\multirow{2}{*}{\textbf{Rok}} & \textbf{Výnosová} & \textbf{Diskontní} & \multicolumn{2}{c}{\textbf{Kupónová sazba 3\%}} & \multicolumn{2}{c}{\textbf{Kupónová sazba 5\%}}\\
 & \textbf{míra} & \textbf{faktor} & \textbf{Cash-flow} & \textbf{PV} & \textbf{Cash-flow} & \textbf{PV}\\
\hline
1  & 4.023\% & 96.132\% &   3 &  2.884 &   5 &   4.807\\
2  & 4.023\% & 92.414\% &   3 &  2.772 &   5 &   4.621\\
3  & 4.023\% & 88.840\% &   3 &  2.665 &   5 &   4.442\\
4  & 4.023\% & 85.404\% &   3 &  2.562 &   5 &   4.270\\
5  & 4.023\% & 82.101\% &   3 &  2.463 &   5 &   4.105\\
6  & 4.023\% & 78.926\% &   3 &  2.368 &   5 &   3.946\\
7  & 4.023\% & 75.873\% &   3 &  2.276 &   5 &   3.794\\
8  & 4.023\% & 72.939\% &   3 &  2.188 &   5 &   3.647\\
9  & 4.023\% & 70.118\% &   3 &  2.104 &   5 &   3.506\\
10 & 4.023\% & 67.406\% & 103 & 69.428 & 105 &  70.776\\
Celkem &     &          &     & 91.711 &     & 107.914\\
\end{tabular}
\end{center}
Jestliže bychom uvažované dva dluhopisy ocenili pomocí spotové křivky definované v níže uvedené tabulce, získali bychom tyto výsledky
\begin{center}
\begin{tabular}{c c c c c c c}
\multirow{2}{*}{\textbf{Rok}} & \textbf{Úroková} & \textbf{Diskontní} & \multicolumn{2}{c}{\textbf{Kupónová sazba 3\%}} & \multicolumn{2}{c}{\textbf{Kupónová sazba 5\%}}\\
 & \textbf{sazba} & \textbf{faktor} & \textbf{Cash-flow} & \textbf{PV} & \textbf{Cash-flow} & \textbf{PV}\\
\hline
1  & 1.200\% & 98.814\% &   3.000 &  2.964 &   5.000 &   4.941\\
2  & 1.500\% & 97.066\% &   3.000 &  2.912 &   5.000 &   4.853\\
3  & 1.800\% & 94.789\% &   3.000 &  2.844 &   5.000 &   4.739\\
4  & 2.100\% & 92.023\% &   3.000 &  2.761 &   5.000 &   4.601\\
5  & 2.500\% & 88.385\% &   3.000 &  2.652 &   5.000 &   4.419\\
6  & 2.900\% & 84.238\% &   3.000 &  2.527 &   5.000 &   4.212\\
7  & 3.200\% & 80.213\% &   3.000 &  2.406 &   5.000 &   4.011\\
8  & 3.500\% & 75.941\% &   3.000 &  2.278 &   5.000 &   3.797\\
9  & 4.000\% & 70.259\% &   3.000 &  2.108 &   5.000 &   3.513\\
10 & 4.200\% & 66.271\% & 103.000 & 68.259 & 105.000 &  69.584\\
Celkem &     &          &         & 91.711 &         & 108.671
\end{tabular}
\end{center}
Požadovaná výnosová míra 4.023\% je pro první dluhopis kompatibilní s uvažovanou spotovou křivkou. Takovýchto spotových křivek je nekonečně mnoho - k tomuto tvrzení se vrátíme v následující kapitole. Aplikace spotové křivky vedla v případě druhého dluhopisu k růstu jeho ocenění. Pokud by trh oceňoval dluhopis tradiční metodou, investor by tento dluhopis nakoupil, rozložil jej na sérii diskontních dluhopisů a jejich prodejem realizoval bezrizikových zisk 0.757~USD. Pokud by naopak tradiční metoda vedla k vyšší ceně, investor by uvažovaný dluhopisu prodal a pomocí existujících diskontních dluhopisů replikoval dlouhou pozici v tomto dluhopisu. Tímto způsobem by opět dosáhl bezrizikového zisku. V obou případech by investor realizoval arbitráž tak dlouho, dokud by cena kotovaná trhem neodpovídala ceně dle arbitrážního přístupu.

\subsubsection{Kreditní spread}

V případě korporátního dluhopisu je třeba zohlednit kreditní riziko. Kreditní riziko se zohledňuje pomocí tzv. kreditního spreadu, který se připočte ke spotové křivce. Spotová křivka navýšená o kreditní spread se použije pro výpočet hodnoty dluhopisu. Kreditní spread by se měl lišit podle splatnosti sazby podkladové spotové křivky. Na jednotlivá cash-flow generovaná dluhopisem by tak měl být aplikován rozdílný kreditní spread. V praxi se však nejčastěji používá konstantní kreditní spread bez ohledu na to, kdy majitel obdrží jednotlivá cash-flow.

Pro jednotlivé dluhopisy je kreditní spread liší podle jejich splatnosti\footnote{Obecně platí, že kreditní spread je rostoucí funkcí doby do splatnosti.}, kreditního ratingu emitenta\footnote{Z logiky věci vyplývá, že kreditní spread narůstá se zhoršujícím se kreditním ratingem.} a odvětví, ve kterém emitent podniká.

\section{Oceňovací modely}

Oceňovací modely slouží k výpočtu hodnoty dluhopisu. Dosud jsme uvažovali dva oceňovací modely - tradiční a arbitrážní přístup k oceňování plain-vanilla dluhopisů. V případě, že dluhopis obsahuje vnořenou opci, nelze tyto metody aplikovat. Nejběžněji používané modely pro oceňování dluhopisů s vnořenou opcí jsou binomický model a metoda Monte Carlo.

V případě binomického modelu je zkonstruován pravděpodobnostní strom vývoje úrokových sazeb, s jehož pomocí je vypočtena současná očekávaná hodnota cash-flow generovaného dluhopisem.

Metoda Monte Carlo je nejuniverzálnějším oceňovacím modelem. Výchozím bodem této metody je definování stochastických procesů finančních veličin, které vstupují do oceňování dluhopisu. Následně jsou tyto veličiny nasimulovány a výsledky simulace použity pro výpočet hodnoty dluhopisu. Tímto získáme hodnotu dluhopisu pro jeden konkrétní set finančních veličin.  Těchto dílčích simulací je třeba realizovat velký počet\footnote{Počet požadovaných simulací se odvíjí od počtu modelovaných finančních veličin, nicméně platí, že by se měl pohybovat v řádu tisíců.}. Výsledná očekávaná hodnota dluhopisu pak dána váženým průměrem takto získaných hodnot. Tím se metoda Monte Carlo zásadně liší od binomického modelu, pro který je hodnota dluhopisu vypočtena v jednom kroku.

Každý oceňovací model je založený na určitých předpokladech. Uživatel těchto modelů je tak vystaven riziku modelu, které spočívá v možnosti, že tyto předpoklady jsou příliš zjednodušující. Každý testovací model by tak měl být testován z pohledu jeho robustnosti.

\chapter{Výnosová míra, spotová a forwardová sazba}

\section{Úvod}

V praxi jsou velmi často jednotlivá finanční aktiva srovnávána na základě výnosové míry popř. výnosových spreadů. V této kapitole se proto zaměříme na popis nejčastěji používaných typů výnosových měr. Kromě toho si také představíme základní přístup k výpočtu spotových sazeb z kotací státních dluhopisů a koncept forwardových sazeb.

\section{Dekompozice výnosu}

V případě dluhopisu může mít výnos podobu
\begin{itemize}
\item kupónové platby
\item kapitálového zisku resp. ztráty
\item zisk z reinvestovaného cash-flow generovaného dluhopisem do jeho splatnosti
\end{itemize}
Jakékoliv měřítko výnosnosti aktiva musí zohledňovat všechny tyto tři složky.

Nejintuitivnější formou výnosu jsou kupónové platby. Kupónové platby jsou v pravidelných intervalech vypláceny z kupónovým dluhopisem a představují úrok z jeho nominální hodnoty. Diskontní dluhopisy kupónové platby negenerují a úrok má charakter rozdílu mezi nákupní cenou a nominální hodnotou dluhopisu.

Odhlédneme-li od kupónových plateb, může investor získat finanční prostředky prodejem dluhopisu, výplatou par hodnoty v době jeho splatnosti popř. svoláním dluhopisu. V případě, že je takto získaná částka vyšší než nákupní cena, je rozdíl označován jako kapitálový zisk. V opačném případě hovoříme o kapitálové ztrátě. To znamená, že investor, který drží dluhopis nakoupený s diskontem do splatnosti, realizuje kapitálový zisk. Naopak u dluhopisu nakoupeného s prémií drženého do splatnosti, realizuje investor kapitálovou ztrátu.

Jestliže dluhopis po dobu své životnosti generuje cash-flow, je cash-flow zpravidla reinvestováno na trhu. Tento dodatečný výnos nazýváme reinvestičním výnosem. Mezi cash-flow generované dluhopisem po dobu jeho životnosti patří kromě kupónových plateb také částečné splátky jistiny\footnote{Postupné splátky jistiny lze chápat jako částečné svolání dluhopisu. Jedná se o typickou vlastnost MBS a ABS.}.

\section{Tradiční výnosoví ukazatelé}

Mezi tradiční výnosové ukazatele patří okamžitý výnos, výnos do splatnosti, výnos do svolání, stresový výnos a cash-flow výnos, spreadový výnos a výnos z podkladičních poukázek. Tyto ukazatelé mají charakter procentního vyjádření. V následujícím textu si představíme jejich charakteristiku, způsob výpočtu a slabá místa.

\subsection{Okamžitý výnos}

Okamžitý výnos (current yield) je definován jako poměr kupónové platby k aktuální tržní ceně dluhopisu.
\begin{equation*}
\textit{okamžitý výnos = roční kupónová platba / aktuální tržní cena dluhopisu}
\end{equation*}
Z této definice je zřejmé, že okamžitý výnos je vyšší než kupónová sazba pro dluhopis, který je obchodován s diskontem. Naopak pro dluhopis obchodovaný s prémií se okamžitý výnos nižší než kupónová sazba.

Hlavní nevýhodou okamžitého výnosu je, že do jeho výpočtu vstupuje pouze kupónová platba a okamžitá cena dluhopisu. Případné kapitálové zisky / ztráty a reinvestiční výnos jsou ignorovány. Vypovídací hodnota tohoto ukazatele je tak relativně omezená.

\subsection{Výnos do splatnosti}

\subsubsection{Definice}

Nejoblíbenějším z výnosových ukazatelů je výnos do splatnosti (yield to maturity). Výnos do splatnosti představuje úrokovou míru, která, použijeme-li ji pro diskontování, vyrovnává současnou hodnotu cash-flow generovaného dluhopisem do splatnosti a jeho aktuální tržní ceny včetně naběhlého úroku.

Jako příklad uvažujme dluhopis s kupónovou sazbou 5\%, roční výplatou kupónu, zbytkovou splatností tři roky, nominální hodnotu 100~USD a aktuální tržní cenou 98.568~USD. Výnos do splatnosti $i$ = 5.531\% je řešením rovnice
\begin{equation*}
\frac{5}{1 + i} + \frac{5}{(1 + i)^2} + \frac{105}{(1 + i)^3} = 98.568
\end{equation*}
V případě, že by výplata kupónů probíhala na pololetní bázi, byla výnosová míra do splatnosti dána rovnicí
\begin{equation*}
\frac{2.5}{1 + \frac{i}{2}} + \frac{2.5}{\big(1 + \frac{i}{2}\big)^2} + \frac{2.5}{\big(1 + \frac{i}{2}\big)^3} + \frac{2.5}{\big(1 + \frac{i}{2}\big)^4} + \frac{2.5}{\big(1 + \frac{i}{2}\big)^5} + \frac{102.5}{\big(1 + \frac{i}{2}\big)^6}= 98.568
\end{equation*}
Řešením této rovnice je $i$ = 5.525\%. 

Z výše uvedených příkladů je patrné, že koncept výnosu do splatnosti předpokládá, že
\begin{itemize}
\item investor drží dluhopis do splatnosti
\item veškeré cash-flow generované dluhopisem je reinvestováno za úrokovou sazbu odpovídající výnosu do splatnosti
\end{itemize}
Investor tak čelí reinvestičnímu a úrokovému riziku. Reinvestiční riziko spočívá v možném poklesu úrokových sazeb, za kterých je reinvestováno cash-flow generované dluhopisem. Nárůst úrokových sazeb tak má na jedné straně za následek nárůst reinvestičního výnosu, na druhé straně však způsobí pokles ceny dluhopisu. Jestliže by byl investor nucen bezprostředně po nárůstu úrokových sazeb dluhopis prodat, utrpěl by kapitálovou ztrátu. Riziko ztráty z titulu předčasného prodeje dluhopisu nazýváme úrokovým rizikem.

\subsubsection{Výnosové komponenty}

Výnos do splatnosti zohledňuje všechny tři výnosové komponenty. Připomeňme, že v případě reinvestičního výnosu se předpokládá, že veškeré cash-flow vygenerované dluhopisem po dobu jeho životnosti je reinvestováno za úrokovou sazbu odpovídající výnosu do splatnosti.

Uvažujme první ze dvou výše uvedených dluhopisů. Vzhledem k tomu, že výnosová míra do splatnosti je rovna 5.531\%, je konečná hodnota cash-flow, které v době splatnosti dluhopisu získá investor, rovna 115.118~USD.
\begin{equation*}
98.568 \times (1 + 0.05531)^3 = 115.845
\end{equation*}
Nyní tento výsledek rozložíme na jednotlivé výnosové komponenty. Kapitálový výnos definovaný jako rozdíl mezi par hodnotou a aktuální kupní cenou je roven 1.432~USD.
\begin{equation*}
100 - 98.568 = 1.432
\end{equation*}
Kupónový výnos, který je představován prostým součtem obdržených kupónových plateb, je roven 15~USD.
\begin{equation*}
3 \times 5 = 15
\end{equation*}
Reinvestiční výnos je roven 0.845~USD\footnote{V našem konkrétním případě je reinvestiční složka výnosu relativně zanedbatelná. Nicméně v případě dluhopisů s delší dobou splatnosti a vyšší kupónovou sazbou je její podíl na celkových výnosech zásadní.}.
\begin{equation*}
5 \times (1 + 0.0553)^2 + 5 \times (1 + 0.0553) - 10 = 0.845
\end{equation*}
Součtem jednotlivých výnosových komponent a kupní ceny dluhopisu získáváme 115.845~USD.
\begin{equation*}
98.568 + 1.432 + 15 + 0.845 = 115.845
\end{equation*}
Tento výsledek odpovídá konečné hodnotě cash-flow 115.841~USD v době splatnosti dluhopisu.

Výnos do splatnosti vypočtený výše uvedeným způsobem můžeme porovnávat pouze pro dluhopisy se stejnou frekvencí úročení. V opačném případě je třeba výnos do splatnosti přepočíst na shodnou bázi. Obecný vzorec pro přepočet výnosu do splatnosti na roční bázi je
\begin{equation}
y = \Big( 1 + \frac{i}{q}\Big)^q - 1
\end{equation}
kde $q$ představuje frekvenci kupónových plateb.

\subsection{Výnos do svolání a stresový výnos}

V případě svolatelných dluhopisů se kromě výnosu do splatnosti zpravidla uvádí výnos do případného svolání (yield to call). Většina svolatelných dluhopisů může být svolána pouze v určitý den, kdy je dluhopis odkoupen emitentem za předem stanovenou cenu. Pro každý tento den a cenu je vypočten výnos do svolání podle stejné metodiky jako výnos do splatnosti.

Pro každý dluhopis tak získáme sérii výnosových měr. Jejich vzájemné srovnání je však problematické, protože každá je založena na jiné předpokládané době splatnosti. Jako indikace je zpravidla vybrána nejnižší výnosová míra, kterou nazýváme stresovým výnosem (yield to worst).

Hlavním nedostatkem je, stejně jako v případě výnosu do splatnosti, předpoklad reinvestování veškerého cash-flow za úrokovou sazbu odpovídající vypočtenému výnosu do svolání. Toto omezení vyplývá ze shodné metodiky výpočtu.

\subsection{Cash-flow výnos}

Cash-flow výnos je používán pro oceňování MBS a ABS. Připomeňme, že platby generované MBS popř. ABS se odvíjí od cash-flow vypláceného z podkladových úvěrů. Toto cash-flow kromě úrokové složky obsahuje také splátky jistiny. Na MBS a ABS tak lze pohlížet jako na po částech svolatelný dluhopis. Abychom mohli odhadnout budoucí cash-flow, je třeba učinit předpoklady o míře, s jakou budou předspláceny podkladové půjčky. V případě, že máme odhadnuto rozložení cash-flow v čase, lze přistoupit k výpočtu výnosové míry. Její výpočet je stejný jako v případě výnosu do splatnosti.

Splátky podkladových úvěrů jsou zpravidla požadovány na měsíční bázi. Proto, chceme-li např. porovnat cash-flow výnos MBA popř. ABS s výnosem do splatnosti standardního dluhopisu, je nutné přepočíst obě výnosové míry na společnou bázi dle (6.1).

Hlavní slabinou cash-flow výnosu je nutnost odhadu míry předsplácení podkladových úvěrů. Míra předsplácení výrazně ovlivňuje rozložení cash-flow v čase a tím pádem také samotnou výnosovou míru. Dalším omezujícím faktorem je, stejně jako v případě výnosu do splatnosti, předpoklad reinvestování cash-flow za úrokovou sazbu odpovídající cash-flow výnosu do splatnosti. 

\subsection{Spreadový výnos}

V případě pohyblivě úročených dluhopisů se kupónová sazba periodicky mění podle referenční úrokové sazby. Cash-flow generované dluhopisem má tak charakter náhodné veličiny, a proto nelze standardním způsobem vypočíst výnosovou míru. Namísto toho se používá spreadový výnos, který má charakter spreadu nad referenční křivkou pro výpočet kupónových sazeb dluhopisu. Nejčastěji používanými spreadovými výnosy jsou spread do splatnosti (spread to life, simple margin) a diskontní spread (discount margin).

\subsubsection{Spread do splatnosti}

V případě, že je pohyblivě úročený dluhopis prodáván s diskontem resp. prémií, lze tento diskont resp. prémii považovat za dodatečný výnosový zdroj. Spread do splatnosti, který zohledňuje tento zdroj, je dán rovnicí
\begin{equation*}
i = \Big(\frac{1 - p}{n} + s \Big) \frac{1}{p}
\end{equation*}
kde $p$ trhem kotovaná cena dluhopisu v procentním vyjádření, $n$ je počet roků do splatnosti dluhopisu a $s$ spread, o který se upravuje referenční úroková sazba při tzv. fixaci kupónové sazby. Elementárními úpravami odvodíme, že pomocí spredu do splatnosti lze hodnotu dluhopisu vyjádřit jako
\begin{equation*}
p = \frac{1 + ns}{1 + ni}
\end{equation*}

Hlavní nevýhodou spreadového výnosu je skutečnost, že nezachycuje aktuální stav referenční úrokové sazby a představuje tak pouze část informace nutné pro posouzení dluhopisu.

\subsubsection{Diskontní spread}

Předpokládejme, že úrokové sazby jsou konstantní. S pomocí těchto úrokových sazeb lze odhadnout budoucí očekávané hodnoty referenční úrokové sazby a tím pádem také cash-flow generované pohyblivě úročeným dluhopisem. V dalším kroku používáme úrokové sazby navýšené o spread k diskontování takto odvozeného cash-flow. Cílem je iteračně dopočíst spread, o který je třeba paralelně posunout úrokové sazby tak, aby se současná hodnota očekávaného cash-flow rovnala aktuální brutto ceně dluhopisu. Tento spread nazýváme diskontním spreadem.

Jako příklad uvažujme pětiletý dluhopis s kupónovou sazbou definovanou jako referenční úrokovou sazbu navýšenou o 80 bps. Předpokládejme, že nominální hodnota dluhopisu je 100~USD, kupón je vyplácen jednou ročně a aktuální brutto cena je 100~USD. Níže uvedená tabulka obsahuje přehled úrokových sazeb, z nich odvozené očekávané budoucí referenční sazby a výpočet hodnoty uvažovaného dluhopisu pro různé hodnoty diskontního spreadu.
\begin{center}
\begin{tabular}{c c c c c c c}
\textbf{Rok} & \textbf{Úroková} & \textbf{Referenční} & \textbf{Cash-flow} & \textbf{60 bps} & \textbf{80 bps} & \textbf{100 bps}\\
 & \textbf{sazba} & \textbf{sazba} & & & & \\ 
\hline
1 & 1.250\% & 1.250\% &   2.050 &   2.013 &   2.009 &  2.005 \\
2 & 1.700\% & 2.152\% &   2.952 &   2.821 &   2.810 &  2.799 \\
3 & 2.300\% & 3.511\% &   4.311 &   3.956 &   3.933 &  3.911 \\
4 & 2.800\% & 4.315\% &   5.115 &   4.474 &   4.440 &  4.406 \\
5 & 3.200\% & 4.816\% & 105.616 &  87.648 &  86.808 & 85.978 \\
Celkem  &         &         &	        & 100.912 & 100.000 & 99.099 \\
\end{tabular}
\end{center}
Z našeho ilustračního příkladu je patrné, že v případě, kdy je brutto cena dluhopisu rovna jeho nominální hodnotě, je kreditní spread roven spreadu nad referenční úrokovou sazbou.

Zásadním omezujícím předpokladem diskontního spreadu je neměnnost úrokových sazeb po dobu životnosti dluhopisu. Každá změna úrokových sazeb totiž při konstantní brutto ceně dluhopisu implikuje změnu diskontního spreadu.

\subsection{Výnos z pokladničních poukázek}

Pokladniční poukázka je diskontní státní dluhový cenný papír, který má v době emise splatnost do jednoho roku. Konvencí trhu je vyjadřovat výnos pokladničních poukázek na diskontní bázi ve formě
\begin{equation*}
d = (1 - p)\frac{360}{t}
\end{equation*}
kde $p$ představuje cenu pokladniční poukázky a $t$ je počet kalendářních dní mezi datem vypořádání obchodu a datem splatnosti poukázky. Elementárními úpravami této rovnice lze odvodit cenu pokladniční poukázky jako
\begin{equation*}
p = 1 - d \frac{t}{360}
\end{equation*}

Z výše uvedených rovnic je zřejmé, že výnos pokladničních poukázek nelze přímo srovnávat s výnosem standardních státních dluhopisů. Důvodem je jednak rozdílná roční báze\footnote{Při výpočtu výnosové míry pokladničních poukázek předpokládáme, že rok má 360 dní, kdežto v případě státních dluhopisů se uvažuje skutečný počet kalendářních dní.} ale také rozdílný způsob výpočtu.

Uvažujme státní diskontní dluhopis a pokladniční poukázku obě s nominální hodnotou 100~USD, zbytkovou splatností 150 dní a výnosovou mírou 3\%. V obou případech získá investor, který bude cenný papír držet do splatnosti, po 150 dnech částku 100~USD. V případě státního dluhopisu je cena rovna 98.793~USD
\begin{equation*}
\frac{100}{(1 + 0.03)^{\frac{150}{365}}} = 98.793
\end{equation*}
a v případě pokladniční poukázky 98.750~USD
\begin{equation*}
100 \Big(1 - 0.03 \frac{150}{360}\Big) = 98.750
\end{equation*}
Vzhledem ke shodnému cash-flow a kreditnímu riziku by cena obou finančních instrumentů měla být shodná. Pokud bychom chtěli porovnávat obě výnosové míry, je třeba výnosovou míru pokladniční poukázky přepočíst. Výnosová míra pokladniční poukázky přepočtená dle konvence pro dluhopisový trh je rovna 3.108\%.
\begin{gather*}
\frac{100}{(1 + i)^\frac{150}{365}} = 98.75\\
i = 0.03108
\end{gather*}

\section{Teoretické spotové sazby}

\subsection{Tradiční vs arbitrážní přístup k oceňování dluhopisů}

V předchozí kapitole jsme popisovali rozdíl mezi oceňováním dluhopisu pomocí standardní a arbitrážní metody. V prvním případě jsme dluhopis oceňovali pomocí výnosové míry porovnatelného dluhopisu. V případě arbitrážní metody jsme na dluhopis pohlíželi jako na portfolio diskontních dluhopisů a jednotlivá cash-flow diskontovali výnosovou mírou odpovídajícího diskontního dluhopisu.

Pro ocenění dluhopisu pomocí tradiční metody je zapotřebí výnosové křivky, která se skládá z výnosových sazeb referenčních kupónových dluhopisů seřazených podle jejich zbytkové splatnosti. Konstrukce výnosové křivky spočívá ve výběru referenčních dluhopisů a výpočtu jejich výnosové míry do splatnosti.

K ocenění dluhopisu pomocí arbitrážního přístupu je třeba spotová křivka. Tato křivka není na rozdíl od výnosové křivky zkonstruována na základě kupónových ale diskontních dluhopisů. Jestliže by pro každou požadovanou splatnost existoval likvidní diskontní dluhopis, byla by konstrukce spotové křivky triviální. Tento předpoklad však v praxi není zpravidla naplněn a křivku je třeba konstruovat pomocí tzv. bootstrapingu. Tato medota je popsána v následujícím textu.

\subsection{Bootstraping}

\subsubsection{Úvod}

Metoda bootstrapingu spočívá v postupné konstrukci spotové křivky z referenčních kupónových dluhopisů. Pro výpočet spotové sazby je zapotřebí znalost všech spotových sazeb s nižší splatností. Aplikaci metody ilustrujeme na příkladu.

\subsubsection{Ilustrativní příklad}

Níže uvedená tabulka je seznamem dluhových cenných papírů, které použijeme pro sestrojení spotové křivky. Pro výpočet spotových sazeb se splatností do jednoho roku použijeme pokladniční poukázky. Pro splatnosti nad jeden roku použijeme kupónové dluhopisy s pololetní frekvenci výplaty kupónových plateb.
\begin{center}
\begin{tabular}{c c c c c}
\textbf{Splatnost} & \textbf{Úroková} & \textbf{Typ} & \textbf{Par výnosová} & \textbf{Cena}\\
\textbf{v letech} & \textbf{perioda} & \textbf{dluhopisu} & \textbf{míra} & \textbf{dluhopisu}\\
\hline
0.50 & 1 & pokl.poukázka & 3.00\% & - \\
1.00 & 2 & pokl.poukázka & 3.30\% & - \\
1.50 & 3 & kup.dluhopis  & 3.50\% & 100.000\% \\
2.00 & 4 & kup.dluhopis  & 3.90\% & 100.000\% \\
2.50 & 5 & kup.dluhopis  & 4.40\% & 100.000\% \\		
3.00 & 6 & kup.dluhopis  & 4.70\% & 100.000\% \\
\end{tabular}
\end{center}
Par výnosovou mírou rozumíme výnosovou míru do splatnosti referenčního dluhopisu.  Dluhopis s kupónovou sazbou rovnou par výnosové míře tedy bude obchodován za par. 

V případě pokladničních poukázek je výnos do splatnosti zároveň spotovou sazbou. Pololetní resp. roční spotová sazba je tak rovna 3.00\% resp. 3.30\%.

První z dluhopisů generuje před svou splatností dvě kupónové platby. Pro výpočet jeden a půlroční spotové sazby je tak třeba znát půlroční a roční spotovou sazbu, které jsme odvodili v předchozím kroku. Roční spotová sazba je dána rovnicí
\begin{equation}
\frac{1.75}{\Big(1 + \frac{0.0300}{2}\Big)^1} + \frac{1.75}{\Big(1 + \frac{0.0330}{2}\Big)^2} + \frac{101.75}{\Big(1 + \frac{i}{2} \Big)^3} = 100
\end{equation}
jejímž řešením získáme 3.50531\%. Shodným způsobem lze odvodit dvouletou spotovou sazbu 3.91637\%
\begin{equation*}
\frac{1.95}{\Big(1 + \frac{0.0300}{2}\Big)^1} + \frac{1.95}{\Big(1 + \frac{0.0330}{2}\Big)^2} + \frac{1.95}{\Big(1 + \frac{0.0351}{2}\Big)^3} + \frac{101.95}{\Big(1 + \frac{i}{2} \Big)^4} = 100
\end{equation*}
dvou a půlroční spotovou sazbou 4.43757\%
\begin{equation*}
\frac{2.20}{\Big(1 + \frac{0.0300}{2}\Big)^1} + \frac{2.20}{\Big(1 + \frac{0.0330}{2}\Big)^2} + \frac{2.20}{\Big(1 + \frac{0.0351}{2}\Big)^3} + \frac{2.20}{\Big(1 + \frac{0.0392}{2} \Big)^4} + \frac{102.20}{\Big(1 + \frac{i}{2} \Big)^5} = 100
\end{equation*}
a tříletou spotovou sazbu 4.75202\%
\begin{equation*}
\frac{2.35}{\Big(1 + \frac{0.0300}{2}\Big)^1} + \frac{2.35}{\Big(1 + \frac{0.0330}{2}\Big)^2} + \frac{2.35}{\Big(1 + \frac{0.0351}{2}\Big)^3} + \frac{2.35}{\Big(1 + \frac{0.0392}{2} \Big)^4} +
\end{equation*}
\begin{equation*}
+ \frac{2.35}{\Big(1 + \frac{0.0444}{2} \Big)^5} + \frac{102.35}{\Big(1 + \frac{i}{2} \Big)^6} = 100
\end{equation*}
Zkonstruovanou spotovou křivku zobrazuje graf (\ref{spot_curve}).
\begin{figure}
  \centering
  \includegraphics[scale=0.75]{spot_curve.eps}
  \caption{Spotová křivka zkonstruovaná metodou bootstraping}
  \label{spot_curve}
\end{figure}

Před výpočtem spotové křivky je třeba zvolit bázi, která je zpravidla koresponduje frekvencí výplaty kupónů podkladových dluhopisů. Jestliže bychom namísto půlroční báze zvolili roční bázi, museli bychom nejprve přepočíst půlroční par výnosovou sazbu
\begin{gather*}
1 + \frac{0.030}{2} = (1 + i)^{0.5} \\
i = 0.03023
\end{gather*}
a roční par výnosovou sazbu
\begin{gather*}
\Bigg(1 + \frac{0.033}{2}\Bigg)^2 = 1 + i \\
i = 0.03327
\end{gather*}
Rovnice (6.2) by pak přešla do tvaru
\begin{gather*}
\frac{1.75}{(1 + 0.03023)^{0.5}} + \frac{1.75}{(1 + 0.03327)^1} + \frac{101.75}{(1 + i)^{1.5}} = 100 \\
i = 0.03536
\end{gather*}
Analogicky lze dopočíst zbytek spotové křivky.

Ve výše uvedeném příkladě jsme předpokládali, že známe par výnosovou míru pro všechny potřebné splatnosti. Protože na trhu je zpravidla obchodován omezený počet emisí státních dluhopisů, není tento předpoklad v praxi splněn. Například vláda Spojených států, která emituje pokladniční poukázky se splatností tři a šest měsíců a dluhopisy se splatností dva, pět a deset roků. Zbývající par výnosové míry je tak třeba odvodit pomocí interpolace. Nejčastěji je aplikována lineární interpolace, nicméně lze použít také polynomickou nebo exponenciální interpolaci.

Kromě státních dluhopisů je možné pro konstrukci spotové křivky použít také korporátní dluhopisy, které jsou zpravidla definovány kreditním ratingem, zemí původu a sektorem emitenta. Takovéto spotové křivky slouží jako benchmark pro posuzování výnosu korporátních dluhopisů pomocí tzv. z-spreadu, který je popsán níže.

\subsection{Výnosové spready vztažené ke spotové křivce}

Tradiční přístup k výnosovému spreadu korporátního dluhopisu spočívá v poměřování jeho výnosu do splatnosti s výnosem do splatnosti porovnatelného státního dluhopisu. Vraťme se k výše uvedené tabulce. V souladu s touto tabulkou má tříletý státní dluhopis par výnosovou míru 4.70\%. Uvažujme korporátní dluhopis se stejnými charakteristikami\footnote{Jedná se tedy o korporátní dluhopis s kupónovou sazbou 4.70\%, pololetní výplatou kupónových plateb a zbytkovou splatností tři roky.} a cenou 98\%. Výnos do splatnosti tohoto dluhopisu je roven 5.43\%. Rozdíl mezi oběma výnosovými mírami, nazývaný nominální spread, je roven 73 bps. Nevýhodou nominálního spreadu je, že
\begin{itemize}
\item nezohledňuje strukturu spotové křivky
\item předpokládá neměnnost spotové křivky až do splatnosti dluhopisu, což může vést k zavádějícím výsledkům v případě dluhopisů s vnořenou opcí
\end{itemize}

\subsubsection{Z-spread}

Nominální spread je definován jako rozdíl mezi výnosovou mírou korporátního dluhopisu a výnosovou mírou porovnatelného státního dluhopisu. Naproti tomu z-spread je definován jako spread, o který je paralelně posunout spotovou křivku tak, abychom aplikací arbitrážního přístupu k ocenění získali cenu kotovanou na trhu.

Uvažujme spotovou křivku, kterou jsem odvodili v přechozí kapitole a výše zmiňovaný korporátní dluhopis. Z-spread pro tento dluhopis je definován rovnicí
\begin{equation*}
\frac{2.35}{\Big(1 + \frac{0.0300 + s}{2}\Big)^1} + \frac{2.35 + s}{\Big(1 + \frac{0.0330 + s}{2}\Big)^2} + \frac{2.35}{\Big(1 + \frac{0.0351 + s}{2}\Big)^3} + \frac{2.35}{\Big(1 + \frac{0.0392 + s}{2} \Big)^4} +
\end{equation*}
\begin{equation*}
+ \frac{2.35}{\Big(1 + \frac{0.0444 + s}{2} \Big)^5} + \frac{102.35}{\Big(1 + \frac{0.0475 + s}{2} \Big)^6} = 98
\end{equation*}   
Řešením této rovnice pro $s$ získáme 73.2 bps. V našem konkrétním případě je rozdíl mezi nominálním spreadem a z-spreadem zanedbatelný. Tento rozdíl je dán tvarem spotové křivky a charakteristikou dluhopisu. Pro spotovou křivku platí, že čím strmější křivka, tím větší je rozdíl mezi nominální spreadem a z-spreadem. Co se typu dluhopisu týče, v případě MBS popř. ABS, které jsou typické průběžným splácením nominální hodnoty, je rozdíl mezi nominálním spreadem a z-spreadem výraznější než v případě standardního kupónového dluhopisu.

Vedle spotové křivky zkonstruované ze státních dluhopisů je možné použít jako benchmark také spotové křivky zkonstruované z vybraných korporátních dluhopisů. Velmi často je z-spread vztahován také k tzv. swapové křivce\footnote{Základním stavebních kamenem swapové křivky jsou tzv. swapové sazby. Swapové sazby jsou, podobně jako ceny dluhopisů, kótovány trhem a představují cenu úrokového swapu. Úrokovými swapy a dalšími úrokovými deriváty se zabývají kapitoly 13 a 14.}.

\subsubsection{Option-adjusted spread}

Z-spread je založen na předpokladu konstatní spotové křivky. V případě dluhopisů s vnořenou úrokovou opcí je však tento předpoklad příliš svazující. Změna úrokových sazeb má totiž za následek nejen změnu současné hodnoty budoucího cash-flow ale také změnu cash-flow samotného. Jako příklad uvažujme svolatelný dluhopis, který může být emitentem svolán v případě poklesu úrokových sazeb. Toto omezení se snaží obejít option-adjusted spread.

V případě konstantních úrokových sazeb by hodnota vnořené opce byla rovněž konstantní. Skutečný výnosový spread realizovaný investorem oproti spotové křivce by tak odpovídal z-spreadu. V reálném svetě, kde připouštíme pohyb úrokových sazeb, se hodnota vnořené opce a tím pádem také hodnota dluhopisu mění. Protože hodnota dluhopisu je klíčovým vstupem pro výpočet z-spreadu, zahrnuje tento spread také hodnotu vnořené opce. Připomeňme, že option-adjusted spread je výnosový spread vztažený ke spotové křivce, který je upraven o případný vliv vnořené opce. Platí tedy
\begin{center}
\textit{z-spread = option-adjusted spread + hodnota opce}
\end{center}
Pro danou míru kreditního rizika preferuje investor dluhopisy s vyšším spreadem. V případě dluhopisů s vnořenou opcí je však z-spread zkreslený o hodnotu vnořené opce. Proto by se měl investor v jejich případě spíše zaměřit na option-adjusted spread.

Konkrétní postup výpočtu option-adjusted spreadu se odvíjí od modelu pro ocenění dluhopisu s vnořenou opcí. Jako příklad uvažujme oceňovací model založený na binomickém úrokovém stromu. Option-adjusted spread má v tomto případě charakter paralelního posunu celého binomického stromu tak, aby se modelová cena dluhopisu rovnala jeho tržní ceně. K této problematice se vrátíme v kapitole 9.

\subsection{Forwardové úrokové sazby}

V předchozí kapitole jsem použili výnosovou křivku ke konstrukci spotové křivky. Ze spotové křivky pak lze vypočíst forwardové sazby, které mají charakter očekávaných budoucích úrokových sazeb.

\subsubsection{Výpočet forwardových úrokových sazeb}

Uvažujme investora s investičním horizontem jeden rok. První možností je nákup roční pokladniční poukázky a její držení do splatnosti. Alternativu představují dva po sobě jdoucí nákupy půlroční pokladniční poukázky. Protože jsou obě investice z pohledu podstupovaných rizik shodné, musí generovat shodný výnos. Podle pravidla jedné ceny a za předpokladu půlroční báze podkladové křivky tak musí platit
\begin{equation}
\Big(1 + \frac{i_{1Y}}{2} \Big)^2 = \Bigg(1 + \frac{i_{6M}}{2} \Bigg) \Bigg(1 + \frac{f_{6M,1Y}}{2} \Bigg) 
\end{equation}
kde $f_{6M, 1Y}$ je forwardovou úrokovou sazbou platnou za půl roku po dobu půl roku. V kontextu čísel příkladu z předchozí kapitoly by forwardová úroková sazba byla rovna
\begin{gather*}
\Bigg(1 + \frac{0.033}{2} \Bigg)^2 = \Big(1 + \frac{0.030}{2} \Big) \Big(1 + \frac{f_{6M,1Y}}{2} \Big)\\
f_{6M,1Y} = 0.360044
\end{gather*}
Analogicky lze odvodit forwardové úrokové sazby pro následující časové periody.
\begin{center}
\begin{tabular}{c c c c}
\textbf{Splatnost} & \textbf{Úroková} & \textbf{Spotová} & \textbf{6M forwardová}\\
\textbf{v letech} & \textbf{perioda} & \textbf{sazba} & \textbf{sazba}\\
\hline
0.50 & 1 & 3.00000\% &          \\
1.00 & 2 & 3.30000\% & 3.60044\% \\
1.50 & 3 & 3.50531\% & 3.91656\% \\
2.00 & 4 & 3.91637\% & 5.15453\% \\
2.50 & 5 & 4.43757\% & 6.53575\% \\		
3.00 & 6 & 4.75202\% & 6.33151\%
\end{tabular}
\end{center}
\begin{figure}
  \centering
  \includegraphics[scale=0.75]{forward_curve.eps}
  \caption{Křivka šestiměsíčních forwardových úrokových sazeb}
  \label{spot_curve}
\end{figure}
Pokud bychom namísto spotové křivky s půlroční bází uvažovali spotovou křivku s roční bází, přešla by rovnice (6.3) do tvaru
\begin{equation*}
1 + i_{1Y} = (1 + i_{6M})^{0.5} (1 + f_{6M,1Y})^{0.5} 
\end{equation*}
a forwardová úroková sazba $f_{6M,1Y}$ je rovna 3.632\%.
\begin{gather*}
1 + 0.03327 = (1 + 0.03023)^{0.5} (1 + f_{6M,1Y})^{0.5}\\
f_{6M,1Y} = 0.03632
\end{gather*}

\subsubsection{Oceňování pomocí forwardových úrokových sazeb}

Protože na spotové sazby lze pohlížet jako na soubor forwardových úrokových sazeb\footnote{Toto tvrzení je přímým důsledkem způsobu výpočtu forwardových úrokových sazeb.}, je lhostejné, zda-li budoucí cash-flow diskontujeme pomocí spotové sazby nebo odpovídajících forwardových úrokových sazeb.

Uvažujme spotovou křivku s půlroční bází z ní odvozené šestiměsíční forwarodové sazby. Vztah mezi spotovou sazbou a forwardovými úrokovými sazbami je dán rovnicí
\begin{equation*}
\Bigg(1 + \frac{i_{tY}}{2} \Bigg)^{2t} = \prod_{k = 0}^{2t-1} \Bigg(1 + \frac{f_{6M, \frac{1}{2}kY}}{2} \Bigg)
\end{equation*}
kde $i_{tY}$ je spotová sazba se splatností v čase $t$, $f_{6M,\frac{1}{2}kY}$ je šestiměsíční forwardová úroková sazba platná časovou peridu $\frac{1}{2}kY$ až $\frac{1}{2}(k + 1)Y$ a $f_{6M,0Y} = i_{{1}{2}Y}$. Současná hodnota částky 1~USD splatné v roce $t$ je
\begin{equation*}
\frac{1}{\Big(1 + \frac{i_{tY}}{2} \Big)^{2t}}
\end{equation*}
resp. s využitím výše uvedeného vztahu
\begin{equation}
\frac{1}{\prod_{k = 0}^{2t-1} \big(1 + \frac{f_{6M, \frac{1}{2}kY}}{2} \big)}
\end{equation}
Diskontní faktor (6.3) lze také vyjádřit ve tvaru
\begin{equation*}
\prod_{k = 0}^{2t-1} \frac{1}{\big(1 + \frac{f_{6M, \frac{1}{2}kY}}{2} \big)}
\end{equation*}
kde
\begin{equation*}
\frac{1}{\big(1 + \frac{f_{6M, \frac{1}{2}kY}}{2} \big)}
\end{equation*}
lze chápat jako forwardový diskontní faktor, který vyjadřuje hodnotu částky 1~USD v čase $\frac{1}{2}k$ za předpokladu, že investor tuto částku obdrží v čase $\frac{1}{2}(k+1)$.

\chapter{Úvod do měření úrokového rizika}

\section{Úvod}

V kapitole 2 jsme diskutovali úrokové riziko spojené s dluhopisy. Víme, že hodnota dluhopisu je negativně korelovaná s pohybem úrokových sazeb - růst úrokových sazeb implikuje pokles hodnoty dluhopisu a naopak. V této kapitole si ukážeme, jak toto úrokové riziko kvantifikovat.

\section{Metoda přecenění dluhopisu}

První metodou, která nás v souvislosti s kvantifikací úrokové rizika pravděpodobně napadne, je ocenění dluhopisu pro výchozí úroveň úrokových sazeb, posunutí úrokových sazeb a následné přecenění dluhopisu. Rozdíl mezi oběma oceněními pak představuje úrokové riziko v dolarovém vyjádření.

V případě, že máme správný oceňovací model, je tento přístup nejlepším možným. Jeho výhodou je velká flexibilita, která umožňuje implementovat nejrůznější scénáře vývoje úrokových sazeb a přesná kvatifikace dopadu změny úrokových sazeb do ocenění dluhopisu. Tento přístup lze nejen na plain-vanilla dluhopisy ale také na dluhopisy s vnořenou opcí. Nevýhodou metody přecenění dluhopisu je jeho relativně značná výpočetní náročnost. Tento nedostatek odstraňuje alternativní metoda kvatifikace úrokového rizika - tzv. durace a konvexita dluhopisu.

\section{Durace a konvexita dluhopisu}

Durace je aproximace změny hodnoty dluhopisu v závislosti na změně jeho výnosové míry do splatnosti. Tuto aproximaci lze dále zpřesnit pomocí zohledněním tzv. konvexity dluhopisu.

\subsection{Vztah mezi hodnotou dluhopisu a výnosovou mírou do splatnosti}

V následujícím textu se budeme zabývat vztahem mezi hodnotou dluhopisu a výnosovou mírou do splatnosti. Tento vztah budeme demonstrovat na příkladě plain-vanilla fixního dluhopisu, svolatelného dluhopisu a dluhopisu s právem zpětného prodeje.

\subsubsection{Plain-vanilla fixní dluhopis}
Jestliže bychom vypočetli hodnotu plain-vanilla fixního dluhopisu pro různé výnosové míry do splatnosti a výsledky vynesli do grafu, získali bychom graf (\ref{bond_yield}). Z tohoto grafu je patrné, že pro plain-vanilla fixní dluhopis platí následující pravidla
\begin{itemize}
\item hodnota dluhopisu je klesající funkcí výnosové míry do splatnosti
\item tato funkce je konvexní funkcí pro všechny výnosové míry do splatnosti
\item v důsledku konvexity funkce je růst hodnoty dluhopisu v případě poklesu výnosové míry do splatnosti výraznější než pokles hodnoty dluhopisu v případě růstu výnosové míry do splatnosti 
\end{itemize}
\begin{center}
\begin{figure}
\begin{pspicture}(0,0)(7.0,9.0)
\psline[arrows=->](1.0,1.0)(8.5,1.0)
\psline[arrows=->](1.0,1.0)(1.0,6.5)

\pscurve(1.0,6.0)(3.5,3.5)(8.5,2.0)

\psline[linestyle=dotted](3.5,3.5)(3.5,0.9)

\rput(8.0,0.7){výnos do splatnosti}
\rput(2.0,6.8){hodnota dluhopisu}

\rput(8.5,2.2){\tiny{$a$}}
\rput(1.2,6.2){\tiny{$a'$}}

\rput(3.5,0.7){\tiny{$i$}}

\rput(6.5,5.0){\tiny{$a'a$ - plain-vanilla fixní dluhopis}}

\end{pspicture}
\caption{Vztah mezi výnosovou mírou do splatnosti a hodnotou plain-vanilla fixního dluhopisu}
\label{bond_yield}
\end{figure}
\end{center}
Třetí tvrzení lze také formulovat následovně. Uvažujme plain-vanilla fixní dluhopis s výchozí úrovní výnosové míry do splatnosti $i$ a jí odpovídající hodnotě $P$. Dále uvažujme výnosové míry $i_l$ a $i_h$ a jim odpovídající hodnoty dluhopisu $P_l$ a $P_h$ takové, že $i_l < i < i_h$ a $i - i_l = i_h - i$. Pro hodnoty dluhopisů pak platí $P_l < P < P_h$ a $P - P_l < P_h - P$. Tvrzení ilustruje obrázek (\ref{bond_yield_relationship_convex}).
\begin{center}
\begin{figure}
\begin{pspicture}(0,0)(7.0,9.0)
\psline[arrows=->](1.0,1.0)(8.5,1.0)
\psline[arrows=->](1.0,1.0)(1.0,6.5)
\pscurve(1.0,6.0)(3.5,3.5)(8.5,2.0)

\psline[linestyle=dashed](0.9,3.5)(3.5,3.5)
\psline[linestyle=dashed](3.5,0.9)(3.5,3.5)

\psline[linestyle=dotted](5.5,0.9)(5.5,2.7)
\psline[linestyle=dotted](0.9,2.7)(5.5,2.7)

\psline[linestyle=dotted](1.5,0.9)(1.5,5.4)
\psline[linestyle=dotted](0.9,5.4)(1.5,5.4)

\rput(1.5,0.7){\tiny{$i_l$}}
\rput(3.5,0.7){\tiny{$i$}}
\rput(5.5,0.7){\tiny{$i_h$}}

\rput(0.7,2.7){\tiny{$P_l$}}
\rput(0.7,3.5){\tiny{$P$}}
\rput(0.7,5.4){\tiny{$P_h$}}

\rput(6.0,4.0){\tiny{$i - i_l = i_h - i$}}
\rput(6.0,3.5){\tiny{$P - P_l < P_h - P$}}

\rput(8.0,0.7){výnos do splatnosti}
\rput(2.0,6.8){hodnota dluhopisu}

\end{pspicture}
\caption{Konvexní funkce hodnoty dluhopisu - vztah mezi hodnotou a výnosovou mírou do splatnosti}
\label{bond_yield_relationship_convex}
\end{figure}
\end{center}

\subsubsection{Dluhopis s vnořenou opcí}

V případě dluhopisu s vnořenou opcí neodpovídá tvar funkce hodnoty dluhopisu obrázku (\ref{bond_yield}).

Uvažujme svolatelný dluhopis, který lze rozložit na podkladový plain-vanilla fixní dluhopis a úrokovou opci. Při poklesu tržních výnosových měr na jedné straně vzroste cena podkladového dluhopisu, na druhé straně také vzroste hodnota vnořené úrokové opce, která umožňuje investorovi dluhopis předčasně svolat a refinancovat se za výhodnějších podmínek. Předpokládejme, že hodnota této opce je až do výnosové míry $i$  nulová. Pro výnosovou míru do splatnosti vyšší nebo rovnu $i$ se tak hodnota svolatelného dluhopisu shoduje s hodnotou plain-vanilla dluhopisu. Pro výnosovou míru do splatnosti vyšší než $i$ je hodnota vnořené opce kladná, a proto je hodnota svolatelného dluhopisu nižší než je hodnota podkladového plain-vanilla fixního dluhopisu. Hodnotu svolatelného dluhopisu v závislosti na výnosové míře do splatnosti ilustruje obrázek (\ref{callable_bond_yield}).
\begin{center}
\begin{figure}
\begin{pspicture}(0,0)(7.0,9.0)
\psline[arrows=->](1.0,1.0)(8.5,1.0)
\psline[arrows=->](1.0,1.0)(1.0,6.5)

\pscurve(1.0,6.0)(3.5,3.5)(8.5,2.0)
\pscurve[linestyle=dashed](1.0,4.7)(2.2,4.3)(3.5,3.5)

\psline[linestyle=dotted](3.5,3.5)(3.5,0.9)

\rput(8.0,0.7){výnos do splatnosti}
\rput(2.0,6.8){hodnota dluhopisu}

\rput(8.5,2.2){\tiny{$a$}}
\rput(1.2,6.2){\tiny{$a'$}}

\rput(3.5,3.8){\tiny{$b'$}}
\rput(1.2,4.9){\tiny{$b$}}

\rput(3.5,0.7){\tiny{$i$}}

\rput(6.5,5.0){\tiny{$a'a$ - podkladový plain-vanilla fixní dluhopis}}
\rput(6.5,5.3){\tiny{$ba$ - svolatelný dluhopis}}

\end{pspicture}
\caption{Vztah mezi výnosovou mírou do splatnosti a hodnotou svolatelného dluhopisu}
\label{callable_bond_yield}
\end{figure}
\end{center}
Pro konkávní část funkce hodnoty svolatelného dluhopisu\footnote{Konkávní část funkce hodnoty svolatelného dluhopisu je v ilustračním obrázku (\ref{callable_bond_yield}) označena jako $bb'$.} je růst hodnoty dluhopisu z titulu poklesu výnosové míry menší než pokles hodnoty dluhopisu z titulu růstu výnosové míry. V souvislosti s touto vlastností svolatelných dluhopisů hovoříme jako o negativní konvexitě. Tvrzení ilustruje obrázek (\ref{bond_yield_relationship_concave}). Připomeňme, že hodnota plain-vanilla fixního dluhopisu je konvexní, a proto pro ni platí opačné tvrzení.
\begin{center}
\begin{figure}
\begin{pspicture}(0,0)(7.0,9.0)

\psline[arrows=->](1.0,1.0)(8.5,1.0)
\psline[arrows=->](1.0,1.0)(1.0,6.5)
\pscurve(1.0,6.0)(4.5,5.5)(8.5,2.0)

\psline[linestyle=dashed](0.9,5.5)(4.5,5.5)
\psline[linestyle=dashed](4.5,0.9)(4.5,5.5)

\psline[linestyle=dotted](0.9,4.9)(5.5,4.9)
\psline[linestyle=dotted](5.5,0.9)(5.5,4.9)

\psline[linestyle=dotted](0.9,5.8)(3.5,5.8)
\psline[linestyle=dotted](3.5,0.9)(3.5,5.8)

\rput(3.5,0.7){\tiny{$i_l$}}
\rput(4.5,0.7){\tiny{$i$}}
\rput(5.5,0.7){\tiny{$i_h$}}

\rput(0.7,4.9){\tiny{$P_l$}}
\rput(0.7,5.5){\tiny{$P$}}
\rput(0.7,5.8){\tiny{$P_h$}}

\rput(7.5,5.0){\tiny{$i - i_l = i_h - i$}}
\rput(7.5,4.7){\tiny{$P - P_l > P_h - P$}}

\rput(8.0,0.7){výnos do splatnosti}
\rput(2.0,6.8){hodnota dluhopisu}

\end{pspicture}
\caption{Vztah mezi výnosovou mírou do splatnosti a hodnotou svolatelného dluhopisu pro konkávní část funkce}
\label{bond_yield_relationship_concave}
\end{figure}
\end{center}

Uvažujme dluhopis se zpětným právem prodeje který lze rozložit na podkladový plain-vanilla fixní dluhopis a vnořenou úrokovou opci, která umožňuje majiteli zpětně prodat dluhopis emitentovi za předem dohodnutou cenu. Je zřejmé, že hodnota této opce roste s rostoucí tržní výnosovou mírou, protože umožňuje majiteli dluhopisu reinvestovat finanční prostředky za výhodnějších podmínek na trhu. Předpokládejme, že pro výnosovou míru menší nebo rovnu $i$, je hodnota vnořené opce nulová. Na tomto intervalu je tedy hodnota dluhopisu s právem zpětného prodeje stejná jako hodnota podkladového plain-vanilla fixního dluhopisu. Pro výnosovou míru do splatnosti vyšší než $i$, je hodnota vnořené opce kladná, a proto je hodnota dluhopisu s právem zpětného prodeje vyšší než hodnota podkladového plain-vanilla fixního dluhopisu. Situaci ilustruje obrázek (\ref{putable_bond_yield}).
\begin{center}
\begin{figure}
\begin{pspicture}(0,0)(7.0,9.0)
\psline[arrows=->](1.0,1.0)(8.5,1.0)
\psline[arrows=->](1.0,1.0)(1.0,6.5)

\pscurve(1.0,6.0)(3.5,3.5)(8.5,2.0)
\pscurve[linestyle=dashed](3.5,3.5)(5.0,3.2)(8.5,3.0)

\psline[linestyle=dotted](3.5,3.5)(3.5,0.9)

\rput(8.0,0.7){výnos do splatnosti}
\rput(2.0,6.8){hodnota dluhopisu}

\rput(8.5,2.2){\tiny{$a$}}
\rput(1.2,6.2){\tiny{$a'$}}

\rput(3.5,3.8){\tiny{$b'$}}
\rput(8.5,3.2){\tiny{$b$}}

\rput(3.5,0.7){\tiny{$i$}}

\rput(6.5,5.0){\tiny{$a'a$ - podkladový plain-vanilla fixní dluhopis}}
\rput(6.5,5.3){\tiny{$a'b$ - dluhopis s právem zpětného prodeje}}

\end{pspicture}
\caption{Vztah mezi výnosovou mírou do splatnosti a hodnotou dluhopisu}
\label{putable_bond_yield}
\end{figure}
\end{center}

\subsection{Matematické odvození durace a konvexity}

Uvažujme fixně úročený dluhopis s roční výplatou kupónů. Jeho hodnotu lze chápat jako funkci
\begin{equation*}
f(i) = \sum_{t = 1}^T \frac{CF_t}{(1 + i)^t}
\end{equation*}
kde $i$ představuje výnosovou míru do splatnosti, $T$ splatnost dluhopisu v letech a $CF_t$ je cash-flow generované dluhopisem na konci roku $t$. Protože je $f(i)$ hladnou funkcí podle $i$, lze s pomocí Taylorova rozvoje výjádřit změnu hodnoty dluhopisu pro výnosovou míru do splatnosti $i + \Delta i$ jako
\begin{equation*}
f(i) - f(i + \Delta i) = \sum_{k=1}^{\infty}\frac{1}{k!} \frac{\partial^k f(i)}{\partial i^k} \big( \Delta i \big)^k
\end{equation*}
V případě, že se omezíme pouze na prvních $l$ členů rozvoje, platí přibližně
\begin{equation*}
f(i) - f(i + \Delta i) \approx \sum_{k=1}^{l}\frac{1}{k!} \frac{\partial^k f(i)}{\partial i^k} \big( \Delta i \big)^k
\end{equation*}
V praxi se pro odhad změny hodnoty dluhopisu používá nejčastěji první a druhý člen aproximace. Člen
\begin{equation}
\frac{\partial f(i)}{\partial i} = \sum_{t = 1}^T -t \frac{CF_t}{(1+i)^{t+1}}
\end{equation}
nazýváme durací a člen
\begin{equation}
\frac{\partial^2 f(i)}{\partial i^2} = \sum_{t = 1}^T t (t+1) \frac{CF_t}{(1+i)^{t+2}}
\end{equation}
nazýváme konvexitou. Pomocí durace lze změnu hodnoty dluhopisu v okolí výnosové míry do splatnosti $i$ aproximovat jako
\begin{equation*}
f(i) - f(i + \Delta i) \approx \sum_{t = 1}^T -t \frac{CF_t}{(1+i)^{t+1}} \Delta i
\end{equation*}
popř. zpřesnit pomocí konvexity
\begin{equation*}
f(i) - f(i + \Delta i) \approx \sum_{t = 1}^T \Bigg(- t \frac{CF_t}{(1+i)^{t+1}} \Delta i + \frac{1}{2} t (t+1) \frac{CF_t}{(1+i)^{t+2}} \big( \Delta i \big)^2 \Bigg)
\end{equation*}
Aproximaci hodnoty dluhopisu pomocí durace a konvexity v okolí výnosové míry do splatnosti $i$ ilustruje obrázek (\ref{duration_convexity}).

\begin{center}
\begin{figure}
  \centering
  \includegraphics[scale=0.75]{duration_convexity.eps}
  \caption{Aproximace hodnoty dluhopisu pomocí durace a konvexity}
  \label{duration_convexity}
\end{figure}
\end{center}

\subsection{Numerický výpočet durace a konvexity}

Rovnice (7.1) a (7.2) pro výpočet durace a konvexity lze použít pouze pro plain-vanilla fixní dluhopisy. V případě dluhopisů s vnořenou opcí nemusí existovat uzavřené varianty těchto rovnic. Nicméně pro dluhopisy s vnořenou opcí lze vypočíst duraci a konvexitu numericky.

\subsubsection{Durace}

Durace vyjadřuje citlivost hodnoty dluhopisu na změnu výnosové míry do splatnosti. Duraci lze numericky vyjádřit jako
\begin{equation}
D = \frac{V^{+} - V^{-}}{2 \Delta i}
\end{equation}
kde $V^{+}$ je hodnota dluhopisu pro úroveň výnosové míry do splatnosti $i + \Delta i$ a $V^{-}$ je hodnota dluhopisu pro úroveň výnosové míry do splatnosti $i - \Delta i$. Takto definovaná durace představuje dolarovou změnu hodnoty dluhopisu při poklesu výnosové míry o jeden procentní bod.

Uvažujme pětiletý dluhopis s roční výplatou kupónu, kupónovou sazbou 5\% a nominální hodnotou 100~USD. Předpokládejme, že výchozí úroveň výnosové míry do splatnosti je 5\% - hodnota dluhopisu je tak rovna jeho nominální hodnotě. Pro změnu výnosové míry o 5 bazických bodů je hodnota dluhopisu $H^{-}$ rovna 100.217~USD a hodnota dluhopisu $H^{+}$ rovna 99.784~USD. Durace vypočtená dle (7.3) je tak rovna -433.
\begin{equation*}
\frac{99.784 - 100.217}{2 \times 0.0005} = -433
\end{equation*}
Pro modelový dluhopis a nárůst výnosové míry o 5 bazických bodů lze s pomocí durace odhadnout pokles hodnoty dluhopisu na 0.2165~USD.
\begin{equation*}
-433 \times 0.0005 = -0.2165
\end{equation*}
Hodnota dluhopisu tak klesne z výchozí úrovně 100.000~USD na 99.784~USD, což odpovídá skutečné změně hodnoty dluhopisu.

\subsubsection{Konvexita}

Pokud bychom chtěli kvantifikovat změnu hodnotu dluhopisu pro změnu výnosové míry v řádu stovek bazických bodů, je odhad pomocí durace méně přesný. Uvažujme situaci, kdy výnosová míra do splatnosti vzroste o 250 bazických bodů. Jestliže bychom pro odhad poklesu hodnoty dluhopisu použili pouze duraci, získali bychom výsledek 10.825~USD
\begin{equation*}
-433 \times 0.025 = -10.825
\end{equation*}
však ve skutečnosti se cena dluhopisu sníží o 10.004~USD. Odhad lze zpřesnit pomocí konvexity, kterou lze vypočíst na základě rovnice
\begin{equation}
C = \frac{V^{-} + V^{+} - 2 V}{\big( \Delta i\big)^2}
\end{equation}
Pro plain-vanilla fixní dluhopis platí, že nárůst hodnoty v důsledku poklesu výnosové míry je vyšší než pokles jeho hodnoty v důsledku růstu výnosové míry. Z tohoto důvodu je konvexita definovaná skrze (7.4) kladná. V případě svolatelného dluhopisu, pro který tento předpoklad splněn není, je konvexita záporná. Tuto vlastnost svolatelného dluhopisu jsme diskutovali ve výše uvedeném textu.

V našem konkrétním případě je konvexita modelového dluhopisu rovna 4000.
\begin{equation*}
\frac{99.784 + 100.217 - 2 \times 100}{2 \times 0.0005^2} = 4000
\end{equation*}
Jestliže pro odhad změny hodnoty dluhopisu vedle durace použijeme také konvexitu, získáme odhad poklesu ve výši 10.200~USD.
\begin{equation*}
-433 \times 0.025 + 0.5 \times 2000 \times 0.025^2 = -10.200
\end{equation*}

\subsubsection{Porovnání analytického a numerického výpočtu durace a konvexity}

V předchozím textu jsme s pomocí numericky vypočtené durace a konvexity odhadli změnu hodnoty modelového dluhopisu při růstu jeho výnosové míry do splatnosti o 250 bps na -10.200~USD.

Změnu hodnoty modelového dluhopisu lze odhadnout také pomocí analyticky odvozené durace a konvexity. Připomeňme, že hodnota modelového dluhopisu je dána rovnicí
\begin{equation*}
f(i) = \sum_{t = 1}^T \frac{CF_t}{(1+i)^t}
\end{equation*}
Aplikací (7.1) na funkci hodnoty dluhopisu získáme duraci
\begin{equation*}
\frac{-1 \times 5}{(1+0.05)^2} +  \frac{-2 \times 5}{(1+0.05)^3} +  \frac{-3 \times 5}{(1+0.05)^4} +  \frac{-4 \times 5}{(1+0.05)^5} +  \frac{-5 \times 5}{(1+0.05)^6} = -432.948
\end{equation*}
a aplikací (7.2) pak konvexitu
\begin{equation*}
\frac{1 \times 2 \times 5}{(1+0.05)^3} + \frac{2 \times 3 \times 5}{(1+0.05)^4} + \frac{3 \times 4 \times 5}{(1+0.05)^5} + \frac{4 \times 5 \times 5}{(1+0.05)^6} + \frac{5 \times 6 \times 105}{(1+0.05)^7} = 2393.599
\end{equation*}
Pokles hodnoty modelového dluhopisu bychom s pomocí výše vypočtené durace a konvexity odhadli na 10.076~USD.
\begin{equation*}
-432.948 \times 0.025 + 0.5 \times 2393.599 \times 0.025^2 = -10.076
\end{equation*}
Ve skutečnosti poklesla hodnota dluhopisu o 10.004~USD.

\subsection{Typy durace}

\subsubsection{Dolarová durace}

Až dosud jsem duraci interpretovali jako změnu hodnoty dluhopisu v závislosti na změně výnosové míry do splatnosti. Duraci, které měří změnu hodnoty dluhopisu v peněžních jednotkách, nazýváme dolarovou durací.

\subsubsection{Modifikovaná durace}

Modifikovaná durace je definovaná jako relativní změna hodnoty dluhopisu v případě, že výnosová míra do splatnosti vzroste o jeden procentní bod. Modifikovaná durace je tak definována jako
\begin{equation*}
D_M = \frac{D_{\$}}{V_0}
\end{equation*}
kde $D_{\$}$ je dolarová durace a $V_0$ je výchozí hodnota dluhopisu. Jestliže chceme výsledek zpřesnit pomocí konvexity, je nutné použít modifikovanou konvexitu
\begin{equation*}
C_M = \frac{C_{\$}}{V_0}
\end{equation*}
kde $C_{\$}$ je dolarová konvexita definovaná v předchozí kapitole.

\subsubsection{Efektivní durace}

Dolarová a modifikovaná durace předpokládají, že změna úrokových sazeb nemá za následek změnu cash-flow generovaného dluhopisem. Tento předpoklad není splněn pro dluhopisy s vnořenou úrokovou opcí - aplikace dolarové popř. modifikované durace by mohlo vést k zavádějícím výsledkům. Pro odhad změny hodnoty těchto dluhopisů je možné použít rovnici (7.3), kde $V^{+}$ a $V^{-}$ jsou vypočteny pomocí vhodného oceňovací modelu zohledňujícího dopad změny úrokových sazeb na cash-flow dluhopisu. Takto definovanou duraci nazýváme efektivní durací. Analogicky k efektivní duraci je možné vypočíst na základě (7.4) také efektivní konvexitu.

\subsubsection{Macaulayova durace}

V roce 1938 zformuloval Macaulay míru citlivosti ceny plain-vanilla fixního dluhopisu na změnu výnosové míry do splatnosti jako
\begin{equation}
D_{mac} = -\frac{1}{kV_0}\sum_{t=1}^{kT} t\frac{CF_t}{(1 + \frac{i}{k})^t}
\end{equation}
kde $i$ výnosová míra do splatnosti, $k$ frekvence výplaty kupónových plateb a $CF_t$ cash-flow generované dluhopisem. 
Vzhledem k tomu, že obecná funkce hodnoty plain-vanilla dluhopisu je dána rovnicí
\begin{equation*}
f(i) = \sum_{t = 1}^{kT} \frac{CF_t}{(1+\frac{i}{k})^t}
\end{equation*}
je modifikovaná durace pro tento dluhopis odvozená z (7.1) rovna
\begin{equation*}
D_M = -\frac{1}{k V_0}\sum_{t = 1}^{kT} t \frac{CF_t}{(1 + \frac{i}{k})^{t+1}}
\end{equation*}
Mezi Macaulayovou durací definovanou (7.5) a modifikovanou durací tedy platí následující rovnice
\begin{equation*}
D_{mac} = D_M \Big( 1 + \frac{i}{k} \Big) 
\end{equation*}
Z tohoto vztahu vyplývá, že Macaulayova durace, stejně jako dolarová a modifikovaná durace, nezohledňuje případnou změnu cash-flow dluhopisu z titulu změny úrokových sazeb.

Z rovnice (7.1) je zřejmé, že modifikovaná durace diskotního dluhopisu je rovna
\begin{equation*}
D_{mac} = D_M (1 + i) = -\frac{T \times \frac{N_T}{(1 + i)^{T+1}}}{\frac{N_T}{(1 + i)^T}}(1+i) = -T
\end{equation*}
\begin{equation*}
D_M \approx -T
\end{equation*}

\subsection{Interpretace durace}

\subsubsection{Durace jako změna hodnoty dluhopisu}

Duraci jsme definovali jako dolarovou popř. relativní změnu hodnoty dluhopisu při změně jeho výnosové míry do splatnosti o jeden procentní bod. Toto je nejběžnější a nejsrozumitelnější definice durace. Kromě této definice existují také definice alternativní.

\subsubsection{Durace jako první derivace funkce hodnoty dluhopisu}

Duraci lze také chápat jako první derivaci funkce hodnoty dluhopisu. V případě plain-vanilla fixního dluhopisu se jedná o definici skrze rovnici (7.1). Tato definice, ač z matematického hlediska naprosto správná, má několik nevýhod. První nevýhodou je, že v případě složitějších dluhopisů nemusí existovat první derivace funkce jejich hodnoty v uzavřené formě. To znamená, že duraci není možné vyjádřit ve formě jednoho vzorečku. Další nevýhodou je nižší míra srozumitelnosti pro klienty. Definice durace jako míra citlivosti hodnoty dluhopisu na změnu úrokových sazeb je pochopitelná i pro neodborníky. Na druhou stranu pochopení definice durace jako první derivace funkce hodnoty dluhopisu vyžaduje určité, byť základní, znalosti kalkulu. Z tohoto důvodu je obecně preferovaná první varianta definice durace dluhopisu. 

\subsubsection{Durace jako střední doba do splatnosti dluhopisu}

Tato definice durace vychází z rovnice (7.5), kde je cash-flow dluhopisu ''váženo" časem. Tato definice je však ze všech možný nejméně šťastnou. Tato definice je z praktického hlediska bezcenná, protože nám neříká nic o rizikovosti dluhopisu. Pokud bychom trvali na definici durace jako měřítka času, je vhodnější definovat duraci pomocí fiktivního diskontního dluhopisu. Jestliže durace zkoumaného dluhopisu vyjde rovna například 5.92, má tento dluhopisu stejnou citlivost na změnu úrokových sazeb jako diskontní dluhopis se zbytkovou splatností 5.92 let. Tím však narážíme na další slabou stránku této definice - existují totiž dluhopisy, jejichž durace je záporná\footnote{Platby generované MBS je možné rozdělit na úrokové platby a splátky jistiny. V návaznosti na to je možné z MBS vytvořit interest-only MBS, do kterého jsou směřovány úrokové platby a principal-only MBS, do kterého jsou směřovány splátky jistiny. Interest-only MBS je pak příkladem dluhopisu se zápornou durací.}. Diskontní dluhopis se zápornou dobou splatnosti pochopitelně neexistuje.

\subsection{Durace dluhopisového portfolia}

Protože je cash-flow generované portfoliem aditivní, je aditivní také durace dluhopisů, které toto portfolio tvoří. Dolarovou duraci portfolia tak lze vyjádřit jako
\begin{equation*}
D_{\$}^P = \sum_{i = 1}^n p_i D_{\$}^i
\end{equation*}
kde $n$ představuje počet dluhopisů v portfoliu, $p_i$ počet kusů $i$-tého dluhopisu v rámci portfolia a $D_{\$}^i$ je dolarová durace $i$-tého dluhopisu. Modifikovanou duraci lze analogicky definovat jako
\begin{equation*}
D_M^P = \sum_{i = 1}^n w_i D_M^i
\end{equation*}
kde $w_i$ je podíl tržní hodnoty $i$-tého dluhopisu na celkové tržní hodnotě portfolia.

Za definicí durace portfolia je schován předpoklad, že se výnosová míra do splatnosti všech podkladových dluhopisů změní o stejný počet bazických bodů. To jinými slovy znamená, že výnosové míry do splatnosti jednotlivých dluhopisů musí být dokonale korelovány. V opačném případě takto definovaná míra citlivosti portfolia na změnu úrokových sazeb postrádá smysl.

\subsection{Citlivost na jeden bazický bod}

Dolarová durace představuje změnu hodnoty dluhopisu vyjádřenou v peněžních jednotkách při změně vnitřní výnosové míry o jeden procentní bod neboli o 100 bps. V praxi je možné se setkat s podobným ukazatelem. Jedná se o tzv. ''price value of a basis point" nazývanou též ''dolar value of 01" (DV01), která vyjadřuje změnu hodnoty finančního aktiva v peněžních jednotkách při změně jeho výnosové míry o jeden bazický bod. Jedná se tedy o specifický případ dolarové durace, kdy do rovnice (7.3) dosadíme $\Delta i = 0.0001$.

\subsection{Význam volatility výnosové míry}

Dolarová durace plain-vanilla fixního dluhopisu je definovaná jako
\begin{equation*}
D_{\$} = -\frac{1}{k} \sum_{t=1}^{kT} t\frac{c}{(1 + \frac{i}{k})^{t+1}} - T\frac{1}{(1 + \frac{i}{k})^{kT + 1}}
\end{equation*}
Z výše uvedeného vzorce je patrné, že dolarová durace je tak tím vyšší, čím vyšší je výnosová míra do splatnosti. Tento závěr je patrný také z obrázku (\ref{bond_yield}), kdy je změna hodnoty dluhopisu, za předpokladu konstantní změny výnosové míry do splatnosti, vyšší pro nižší úrovně výnosové míry a naopak nižší pro vyšší úrovně výnosové míry. To je dáno skutečností, že hodnota dluhopisu jako funkce výnosové míry do splatnosti má konvexní tvar.

Uvažujme státní a korporátní dluhopis. Předpokládejme, že oba dluhopisy mají půlroční frekvenci výplaty kupónů, zbytkovou splatnost deset let, nominální hodnotu 100~USD a jsou aktuálně obchodovány za par. Vzhledem k rozdílnému kreditnímu riziku musí být kupónová sazba a výnosová míra do splatnosti korporátního dluhopisu vyšší než výnosová míra do splatnosti státního dluhopisu. V souladu s výše uvedeným tvrzením by dolarová durace korporátního dluhopisu měla být nižší než modifikovaná durace státního dluhopisu. Pro ilustraci problematiky předpokládejme, že kupónová sazba a výnos do splatnosti jsou v případě státního dluhopisu rovny 3.00\% a v případě korporátního dluhopisu rovny 5.00\%. Dolarová durace státního dluhopisu je rovna -8.58~USD a korporátního dluhopisu -7.79~USD. Znamená tento závěr, že míra úrokového rizika korporátního dluhopisu je v porovnání se státním dluhopisem nižší?

Vysvětlení tohoto zdánlivého paradoxu souvisí se skutečností, že koncept modifikované durace předpokládá posun výnosové míry o stejný počet bazických bodů bez ohledu na její výchozí úroveň. V praxi však je však fluktuace výnosové míry vyjádřená v bazických bodech tím vyšší, čím vyšší je tato míra. Pravděpodobnost, že se výnosová míra posune z výchozí úrovně 5.00\% na úroveň 5.50\% je tak vyšší, než pravděpodobnost, že se výnosová míra posune z výchozí úrovně 3.00\% na úroveň 3.50\%. Tuto skutečnost je třeba vzít v potaz při porovnávání senzitivit s rozdílnou výnosovou mírou do splatnosti. Jedním z aplikovatelných přístupů je value-at-risk (VaR), který zahrnuje nejen citlivost dluhopisu na změnu výnosové míry, ale také volatilitu samotných výnosových měr.

\chapter{Časová struktura a volatilita úrokových sazeb}

\section{Úvod}

Klíčovou roli v oceňování dluhopisů hrají státní dluhopisy, které slouží jako reference při stanovení cen dluhopisů. Zároveň také určují minimální výnosovou míru, kterou jsou investoři ochotni akceptovat při nákupu dluhopisů. Spotová křivka zkonstruovaná z cen státních dluhopisů tak představuje základní vstup do oceňovacích modelů dluhopisů. V Evropě tuto roli často přejímá tzv. swapová křivka.

Časovou strukturou úrokových sazeb nejčastěji vztahuje k spotové křivce zkonstruované ze státních dluhopisů. Časovou strukturou spotové křivky rozumíme vztah mezi výnosovou mírou fiktivního diskontního dluhopisu a jeho dobou do splatnosti dle této křivky. V kapitole 2 jsme si představili základní teorie vysvětlující časovou strukturu úrokových sazeb. V této kapitole navážeme na tyto teorie s konceptem forwardových úrokových sazeb.

Na konci předešlé kapitoly jsme vysvětlili, proč je při kvantifikaci úrokového rizika kromě durace dluhopisu důležité zohlednit také volatilitu výnosových měr. V této kapitole si ukážeme jak kvantifikovat volatilitu výnosové míry a představíme si koncept tzv. úrokové durace, která představuje míru citlivosti dluhopisu na konkrétní segment spotové křivky.

\section{Profil a posun spotové křivky}

V následujícím textu si představíme profily a změny profilů spotové křivky, které byly pozorovány v minulosti.

\subsection{Profil spotové křivky}

Časovou strukturou nebo také profilem spotové křivky rozumíme vztah mezi výnosovou mírou do splatnosti a splatností fiktivního diskontního dluhopisu. V minulosti byly pozorovány čtyři základní profily spotové křivky
\begin{itemize}
\item rostoucí profil - výnosová míra roste se splatností
\item klesající profil - výnosová míra klesá se splatností
\item plochý profil - výnosová míra je přibližně stejná pro všechny splatnosti
\item zlomový profil - výnosová míra nejprve roste a následně klesá popř. nejprve klesá a následně roste
\end{itemize}
V praxi je nejobvyklejší rostoucí profil, nicméně poměrně často je možné se setkat se zlomovým profilem.
\begin{center}
\begin{figure}
\begin{pspicture}(0,0)(10.0,10.0)

\psline(0.5,5.0)(4.5,5.0)
\psline(0.5,5.0)(0.5,9.5)
\pscurve(0.7,5.3)(2.5,7.0)(4.5,8.0)
\rput(2.5,4.7){\tiny{(a)}}
\rput(0.9,9.6){\tiny{výnos}}
\rput(4.5,4.7){\tiny{splatnost}}

\psline(5.5,5.0)(9.5,5.0)
\psline(5.5,5.0)(5.5,9.5)
\pscurve(5.7,8.0)(7.5,6.0)(9.5,5.3)
\rput(7.5,4.7){\tiny{(b)}}
\rput(5.9,9.6){\tiny{výnos}}
\rput(9.5,4.7){\tiny{splatnost}}

\psline(0.5,0.5)(4.5,0.5)
\psline(0.5,0.5)(0.5,4.5)
\pscurve(0.7,2.0)(2.5,2.2)(4.5,1.9)
\rput(2.5,0.2){\tiny{(c)}}
\rput(0.9,4.6){\tiny{výnos}}
\rput(4.5,0.2){\tiny{splatnost}}

\psline(5.5,0.5)(9.5,0.5)
\psline(5.5,0.5)(5.5,4.5)
\pscurve(5.7,2.0)(6.2,2.7)(7.0,2.2)(9.5,1.8)
\rput(7.5,0.2){\tiny{(d)}}
\rput(5.9,4.6){\tiny{výnos}}
\rput(9.5,0.2){\tiny{splatnost}}

\end{pspicture}
\caption{Profily spotové křivky: (a) rostoucí, (b) klesající, (c) plochý a (d) zlomový}
\label{curve_profiles}
\end{figure}
\end{center}

Investoři často sledují tzv. spread mezi ''dlouhým" a ''krátkým" koncem spotové křivky. Je třeba přiznat, že neexistuje jedna všeobecně uznávaná definice ''krátkého" a ''dlouhého" konce spotové křivky. Krátkým koncem se zpravidla rozumí výnosové míry se splatností do tří let a dluhým koncem pak výnosové míry se splatností nad deset let. Samotný spread je pak obvykle definován jako rozdíl mezi výnosovou mírou se splatností dva roky a výnosovou mírou se splatností deset popř. patnáct roků, nicméně přípustné jsou i jiné definice. Spread mezi dlouhým a krátkým koncem tak lze chápat jako sklon spotové křivky.

\subsection{Posun spotové křivky}

Obecně lze posun spotové křivky rozdělit na
\begin{itemize}
\item paralelní posun
\item neparalelní posun
\end{itemize}
V případě paralelního posunu se výnosové míry pro všechny splatnosti posouvají o stejný počet bazických bodů a spotová křivka si tak zachová svůj profil. U neparalelního posunu se výnosové míry s rozdílnou splatností posouvají o rozdílný počet bazických bodů a spotová křivka tak mění svůj sklon a případě také tvar. Situaci ilustruje obrázek (\ref{curve_shift}). Při neparalelním posunu spotové křivky se obvykle rozlišují specifické případy, kdy se sklon křivky zvýší (tzv. curve steepening) popř. sníží (tzv. curve flatening).
\begin{center}
\begin{figure}
\begin{pspicture}(0,0)(10.0,10.0)

\psline(0.5,5.0)(4.5,5.0)
\psline(0.5,5.0)(0.5,9.5)
\pscurve(0.7,6.3)(2.5,7.0)(4.5,8.0)
\pscurve[linestyle=dotted](0.7,6.6)(2.5,7.3)(4.5,8.3)
\rput(2.5,4.7){\tiny{(a)}}
\rput(0.9,9.6){\tiny{výnos}}
\rput(4.5,4.7){\tiny{splatnost}}

\psline(0.5,0.5)(4.5,0.5)
\psline(0.5,0.5)(0.5,4.5)
\pscurve(0.7,1.3)(2.5,2.0)(4.5,3.0)
\pscurve[linestyle=dotted](0.7,0.9)(2.5,2.0)(4.5,3.5)
\rput(2.5,0.2){\tiny{(b)}}
\rput(0.9,4.6){\tiny{výnos}}
\rput(4.5,0.2){\tiny{splatnost}}

\psline(5.5,0.5)(9.5,0.5)
\psline(5.5,0.5)(5.5,4.5)
\pscurve(5.7,1.3)(7.5,2.0)(9.5,3.0)
\pscurve[linestyle=dotted](5.7,1.6)(7.5,2.0)(9.5,2.7)
\rput(7.5,0.2){\tiny{(c)}}
\rput(5.9,4.6){\tiny{výnos}}
\rput(9.5,0.2){\tiny{splatnost}}

\end{pspicture}
\caption{Posuny spotové křivky: (a) paralelní, (b) neparalelní - zvýšení sklonu spotové křivky, (c) neparalelní - snížení sklonu spotové křivky}
\label{curve_shift}
\end{figure}
\end{center}

\section{Swapová křivka}

Ve Spojených státech amerických se pro oceňování dluhopisů používá spotová křivka. V Evropě, kde trh s dluhopisy není tak likvidní, se pro oceňování dluhopisů často používá swapová křivka. Princip aplikace swapové křivky je shodný s aplikací spotové křivky.

\subsection{Stavební kameny swapové křivky}

Swapová křivka je konstruována z depozitních sazeb mezibankovního trhu, FRA popř. úrokových futures a swapových sazeb. Depozitní sazby, FRA a úrokové futures se zpravidla používají pro konstrukci křivky do jednoho roku, swapové křivky pak nad jeden rok.

\subsubsection{Depozitní sazby mezibankovního trhu}

Depozitní sazby mezibankovního trhu jsou úrokové sazby, za které finanční instuce poptávají depozita popř. úvěry od jiným finančních institucí. Příslušné úrokové sazby jsou kotovány trhem splatnosti depozit popř. úvěrů jsou zpravidla do jednoho roku.

Vedle depozitních sazeb mezibankovního trhu jsou někdy používány úrokové sazby typu Libor. Jedná se o úrokovou sazbu, která je podle předem daného algoritmu vypočtena centrální bankou z úrokových sazeb referenčních bank. Úroková sazba Libor má tak charakter průměrné sazby, za kterou jsou banky ochotny si vzájemně poskytovat krátkodobé úvěry. Prvním rozdílem oproti výše diskotované depozitní sazbě je, že úroková sazba typu Libor je vyhlašována jednou denně. Další podstatným rozdílem je, že úroková sazba typu Libor má pouze indikativní charakter a banky si za tuto sazbu ve skutečnosti krátkodobé úvěry poskytovat nemusí. To se projevilo zejména v roce 2008, kdy v době finanční krize byly úrokové sazby typu Libor výrazně pod depozitními sazbami, za které bylo možné získat krátkodobou likviditu na mezibankovním trhu. Z tohoto důvodu je vhodné pro konstrukci swapové křivky používat spíše depozitní sazby.

\subsubsection{FRA}

FRA je úrokový kontrakt, v rámci kterého si dvě protistrany dohodnou budoucí úrokovou sazbu. FRA má tedy charakter forwardové úrokové sazby, za kterou může jedna strana teoreticky získat krátkobý úvěr od druhé strany.

Princip FRA ilustrujme na příkladu. Uvažujme FRA typu 3x9, v rámci níž je dohodnuta úroková sazba, která je platná za tři měsíce od uzavření kontraktu po dobu šesti měsíců. Předpokládejme, že nominální hodnota FRA je 100~000~USD a že dohodnutá šestiměsíční úroková sazba je rovna 3.00\%. Přesuňme se v čase o tři měsíce vpřed a předpokládejme, že šesti měsíční depozitní sazba je rovna 2.50\%. Je zřejmé, že zisk realizuje věřitel. Pokud by totiž poskytoval úvěr za aktuálních tržních podmínek, získal by výnos pouze ve výši 2.50\%. Protože FRA je finančním derivátem, k poskytnutí úvěru nedochází a na místo toho je vyplácena částka odpovídající rozdílu mezi hodnotou a aktuální úrokovou sazbou. V našem případě se jedná o částku 250~USD, která by byla vyplacena devět měsíců od uzavření kontraktu.
\begin{equation*}
100~000 \times (0.030 - 0.025) \times \frac{1}{2} = 250
\end{equation*}
Současná hodnota FRA je však již známa po uplynutí tří měsíců od uzavření kontraktu a není tak třeba čekat dalších šest měsíců. Tak by tomu bylo také v praxi, kdy by naše modelové FRA bylo vypořádáno právě po třech měsících vyplacením částky 246.914~USD.
\begin{equation*}
\frac{250}{1 + 0.025 \times \frac{1}{2}} = 246.914
\end{equation*}

\subsubsection{Úroková futures}

Úroková futures má, podobně jako FRA, charakter forwardové úrokové sazby. Zásadním rozdílem oproti FRA je to, že úroková futures je standardizovaný instrument obchodovaný na burze.

Cena úrokové futures je kotována ve tvaru $100 - x$, kde $x$ představuje aktuální úrokovou sazbu, za kterou je futures obchodována. Jako příklad uvažujme tříměsíční úrokovou futures EUR-LIFFE s datem vypořádání 30.03.2010. Předpokládejme, že investor nakoupil 5 jednotek této futures za 99.355\%, kde jedna jednotka reprezentuje nominální hodnotu 1~000~000~EUR. Dále předpokládejme, že oficiální tříměsíční sazba Libor byla 30.03.2010 rovna 0.50\%. Zisk investora k tomu dni tak byl roven 1~812.50~USD.
\begin{equation*}
5 \times 1~000~000 \times \big( (1 - 0.99355) - 0.00500 \big) \times \frac{1}{4} = 1812.5
\end{equation*} 
Z výše uvedené rovnice je patrné, že logika konstrukce FRA a úrokové futures je totožná. Proto jsou při konstrukci swapové křivky vzájemně zaměnitelné.

\subsubsection{Swapová sazba}

Úrokový swap je kontrakt uzavřený mezi dvěma stranami, v rámci kterého (a) jedna ze stran vyplácí pohyblivě úročené cash-flow a přijímá fixně úročené cash-flow a (b) druhá strana naopak vyplácí fixně úročené cash-flow a přijímá pohyblivě úročené cash-flow. Frekvence výplaty obou cash-flow se může lišit a jeho výše se odvíjí od nominální hodnoty úrokového swapu. Z tohoto popisu vyplývá, že úrokový swap je možné replikovat pomocí fixně a pohyblivě úročeného dluhopisu.

Cena úrokového swapu je kotovaná ve formě fixní úrokové sazby, od které se odvíjí fixní cash-flow a pro kterou je hodnota kontraktu v době jeho uzavření nulová. Na trhu jsou kotovány swapové sazby podle měny podkladového nominálu a splatnosti úrokového swapu. Vzhledem k tomu, že pro výpočet pohyblivě úročeného cash-flow je používána referenční úroková sazba typu Libor, umožňuje úrokový swap zafixování této sazby výměnou swapovou sazbou. Problematikou úrokového swapu se budeme zabývat v kapitole 13 a 14.

\subsection{Konstrukce swapové křivky}

Konkrétní postup konstrukce swapové křivky se odvíjí od toho, zda-li je příslušný segment křivky tvořen depozitní sazbou, FRA, úrokovou futures nebo swapovou sazbou. V případě depozitní sazby, FRA a úrokové sazby je způsob konstrukce relativně přímočarý. Z depozitních sazeb lze přímo vypočíst diskontní faktor. Pro FRA resp. úrokové futures je třeba nejprve vypočíst implikovanou diskontní sazbu a z té následně vypočíst diskontní faktor. V případě swapové sazby je, podobně jako v případě dluhopisů, použita metoda bootstrapingu. Pro konstrukci swapové křivky je však zapotřebí znát oceňovací rovnice příslušných finančních instrumentů, které budou představeny až v navazujících kapitolách.

\section{Teorie očekávání a časová struktura spotové křivky}

Jak jsme již naznačili v předchozím textu, struktura spotové křivky v sobě zahrnuje informaci o očekávaném budoucím vývoji úrokových sazeb. Pokud by investor byl schopen tuto informaci správně interpretovat, představovala by tato informace základní stavební kámen jeho investičních rozhodnutí. Existuje několik teorií, které se z profilu spotové křivky snaží predikovat budoucí vývoj úrokových sazeb. V kapitole 4 jsme si představili teorii očekávání, teorii preference likvidity a teorii oddělených trhů. První dvě teorie jsou založeny na koncepci forwardových úrokových sazeb a předpokládají úzkou vazbu mezi aktuální časovou strukturou spotové křivky a očekávaných budoucích úrokových sazeb.

\subsection{Teorie očekávání}

Dle teorie očekávání jsou očekávané budoucí úrokové sazby plně determinovány aktuální časovou strukturou spotové křivky. Rostoucí spotová křivka tak indikuje růst budoucích úrokových sazeb, klesající spotová křivka pokles budoucích úrokových sazeb a plochá spotová křivka pak neměnnost budoucích úrokových sazeb. Pokud by teorie očekávání byla platná, byly by budoucí úrokové sazby a tím pádem také ceny dluhopisů deterministické. Tento předpoklad je splněn, pokud se budoucí úrokové sazby shodují s forwardovými sazbami vypočtenými na základě aktuální spotové křivky. V praxi však tento předpoklad splněn není.

Uvažujme investora s pětiletým investičním horizontem. Předpokládejme, že tento investor může na trhu koupit pětiletý diskontní státní dluhopis za cenu 89.500\% popř. sedmiletý diskontní státní dluhopis s za cenu 82.900\%. Pro roční bázi je výnosová míra do splatnosti prvního dluhopisu rovna 2.243\% 
\begin{equation*}
\Big( \frac{1}{0.895} \Big)^\frac{1}{5} - 1 = 0.02243
\end{equation*}
a výnosová míra do splatnosti druhého dluhopis rovna 2.715\%.
\begin{equation*}
\Big( \frac{1}{0.829} \Big)^\frac{1}{7} - 1 = 0.02715
\end{equation*}
Jestliže investor nakoupí první dluhopis a drží jej do splatnosti, získá výnos 2.243\%. Aby realizoval shodný výnos v případě druhého dluhopisu, musí jej po uplynutí pěti let prodat za cenu 92.626\%.
\begin{equation*}
\frac{0.82900}{0.89500} = 0.92626
\end{equation*}
Aby došlo k realizaci této ceny, musí být po uplynutí pěti let dvouletá úrokovou sazba rovna 3.328\%
\begin{equation*}
\Big( \frac{1}{0.92626} \Big)^\frac{1}{2} - 1 = 0.03904
\end{equation*}
což se shoduje s forwardovou úrokovou sazbou $f_{5Y, 7Y}$ odvozenou na základě modelových dluhopisů.
\begin{equation*}
\big(1 + 0.02243)^5 (1 + f_{5Y,10Y})^2 = (1 + 0.02715)^7
\end{equation*}
\begin{equation*}
f_{5Y, 7Y} = \Bigg(\frac{(1 + 0.02715)^7}{(1 + 0.02243)^5}\Bigg)^\frac{1}{2} - 1 = 0.03904
\end{equation*}

Dle teorie očekávání lze forwardovou úrokovou sazbu interpretovat jako indikátor trhem očekávané budoucí úrokové sazby. Analýzou historických dat však byla tato domněnka vyvrácena. V praxi se tak forwardové úrokové sazby, spíše než jako indikátor budoucího vývoje úrokových sazeb, používájí k zafixování budoucích zisků popř. ztrát.

Vraťme se k předchozímu příkladu, kde jsme uvažovali investora s pětiletým investičním horizontem. Došli jsme k závěru, že aby realizoval výnos 2.243\% v případě sedmiletého dluhopisu, musí jej investor po uplynutí pěti let prodat za cenu 92.626\%. Tato cena odpovídá forwardové sazbě 3.904\%. Předpokládejme, že se investor domnívá, že za pět let bude dvouletá spotová sazba vyšší než 3.904\%. Pokud se tak stane, bude hodnota dvouletého dluhopisu nižší než 92.626\% a realizovaný výnos bude nižší než požadovaných 2.243\%. Proto se investor bude snažit nalézt protistranu, se kterou se dnes dohodne, že jí po uplynutí pěti let prodá dvouletý diskontní státní dluhopis za cenu 92.626\%. Tím si zafixuje budoucí dvouletou spotovou sazbu a tím pádem také výnos v rámci pětiletého investičního horizontu.

\subsection{Teorie preference likvidity}

Jak jsme si ukázali výše, teorie očekávání nepočítá s riziky spojenými s investicemi do dluhopisů. Nicméně investor, který drží dluhopis, je vystaven kreditnímu, úrokovému a likviditnímu riziku. První dva typu rizik jsou úzce spojena se splatností dluhopisu. Obecně platí, že čím vyšší je zbytková splatnost dluhopisu, tím vyšší je kreditní a úrokové riziko. Z důvodu podstupovaných rizik požaduje investor rizikovou prémii, která roste s rostoucí splatností dluhopisu. Dle teorie preference likvidity forwardové sazby vypočtené na základě aktuální spotové křivky zahrnují nejen očekávání ohledně budoucích úrokových sazeb ale také tuto rizikovou prémii. Rostoucí spotová křivka tak nemusí nutně implikovat očekávaný růst budoucích úrokových sazeb.

\section{Měření rizika spojeného se změnou profilu spotové křivky}

Pokud bychom chtěli kvantifikovat změnu hodnoty dluhopisu v důsledku posunu jedné konkrétní spotové sazby, stačí vypočíst jeho hodnotu před po změně uvažované spotové sazby. Rozdíl mezi těmito dvěma hodnotami představuje citlivost dluhopisu na změnu spotové sazby a jedná se tak o analogii dolarové durace. Pokud bychom tento výpočet provedli pro všechny body, které tvoří spotovou křivku, získali bychom vektor tzv. parciálních durací. Pomocí tohoto vektoru lze pak snadno odhadnout dopad nejrůznějších scénářů změny spotové křivky jako je její zestrmění nebo zploštění.

Fixní kupónový dluhopis lze pro účely výpočtu vektoru parciálních derivací rozložit na sérii diskontních dluhopisů, které představují jeho kupónové platby a splátku nominální hodnoty. Relativní durace diskontního dluhopisu je přibližně rovna jeho zbytkové splatnosti. Vektor parciálních derivací tak získáme vynásobením relativní durace odhadnuté pomocí splatnosti aktuální hodnotou příslušných diskontních dluhopisů, které vznikly rozkladem původního dluhopisu. Hodnotu jednotlivých diskontních dluhopisů získáme diskontováním pomocí výchozí spotové křivky. Analogicky lze postupovat u dluhopisových portfólií, která lze taktéž rozložit na sérii diskontních dluhopisů.

Uvažujme spotovou křivku, která je tvořena třemi spotovými sazbami a to pro dva, šestnáct a třicet let. Předpokládejme, že máme k dispozici tři diskontní dluhopisy se splatností dva, šestnáct a třicet let, ze kterých vytvoříme dvě modelová portfolia. První portfolio se skládá z dvouletého a třicetiletého dluhopisu z nichž každý má aktuální hodnotu 50~USD. Druhé modelové portfolio obsahuje šestnáctiletý dluhopis s nominální hodnotou 100~USD. Obě portfolia tak mají hodnotu 100~USD. Připomeňme, že modifikovanou duraci diskotního dluhopisu lze aproximovat pomocí jeho zbytkové splatnosti. Dolarovou duraci prvního porfolio tak lze vypočíst jako
\begin{equation*}
-2 \times 0.01 \times 50 - 30 \times 0.01 \times 50 = -16
\end{equation*}
a dolarovou duraci druhého portfolia jako
\begin{equation*}
-16 \times 0.01 \times 100 = -16
\end{equation*}
Dolarová durace obou modelových portfolií je tak 16~USD. Pokud by se úrokové sazby pohybovali paralelně, byla by změna hodnoty obou portfolií přibližně stejná. Jestliže však dojde k neparalelnímu posunu úrokových sazeb, bude dopad této změny do hodnoty portfólií rozdílný. Pro ilustraci předpokládejme, že dojde k zestrmění spotové křivky, kdy jednoletá spotová sazba klesne o patnáct bazických bodů, pětiletá spotová sazba zůstane beze změny a desetiletá spotová sazba vzroste o deset bazické body. Pro tento scénář klesne hodnota prvního portfolia o 0.225~USD
\begin{equation*}
-2 \times -0.0015 \times 50 - 30 \times 0.0010 \times 50 = -0.225
\end{equation*}
zatímco hodnota druhého portfolia zůstane beze změny.
\begin{equation*}
-16 \times 0.0000 \times 100 = 0
\end{equation*}
Prostřednictvím změny složení portfolia se tak může investor připravit na očekávanou změnu spotové křivky. Na základě profilu parciálních durací rozlišujeme tři základní typy portfolií. Portfolio, které ma parciální durace pro jednotlivé spotové sazby přibližně stejné, nazýváme ladder portfolio. Bullet portfolio je typické koncentrací vyšších parciálních durací na střednědobých spotových sazbách. A nakonec portfolio, které má vyšší parciální durace na spotových sazbách s krátkou a dlouhou splatností, označujeme jako barbell portfolio.

\section{Volatilita spotových sazeb}

Pokud bychom chtěli kvantifikovat expozici dluhopisového portfolia vůči úrokovým sazbám, je vhodné kombinovat duraci a volatilitu úrokových sazeb. Samotná durace není vhodným měřítkem úrokového rizika, protože nám nic neříká o volatilitě spotové křivky. Jako příklad uvažujme státní dluhopis emitovaný vládou Spojených států amerických a státní dluhopis emitovaný Ruskou federací. Předpokládejme, že modifikovaná durace obou dluhopisů je -10. Pokud bychom jako měřítko úrokového rizika použili pouze duraci, došli bychom k závěru, že míra expozice obou dluhopisů vůči úrokovému riziku je shodná. Nicméně volatilita americké spotové křivky je výrazně nižší než volatilita ruské spotové křivky. Investor, který drží ruský státní dluhopis, je tak vystaven výrazně většímu úrokovému riziku.

Volatilita úrokových sazeb je také důležitá pro oceňování dluhopisů s vnořenou úrokovou opcí, protože představuje jeden ze vstupů do oceňovacího modelu.

\subsection{Měření volatility úrokových sazeb}

Volatilitou úrokových sazeb se rozumí rozptyl mezidenních relativních změn úrokových sazeb. Pro jednoduché úročení je relativní změna úrokových sazeb definována jako
\begin{equation*}
\Delta i_t = \frac{i_t - i_{t-1}}{i_{t-1}}
\end{equation*}
a pro složené úročení jako
\begin{equation*}
\Delta i_t = \ln \frac{i_t}{i_{t-1}}
\end{equation*}
přičemž platí
\begin{equation*}
\frac{i_t - i_{t-1}}{i_{t-1}} \approx \ln \frac{i_t}{i_{t-1}}
\end{equation*}
Výběrový rozptyl vypočtený na vzorku $T$ relativních změn úrokových sazeb je roven
\begin{equation}
\sigma^2_i = \frac{\sum_{t=1}^T \Big( \Delta i_t - \bar{\Delta i} \Big)^2}{T - 1}
\end{equation}
kde $\bar{\Delta i}$ je výběrový průměr
\begin{equation}
\bar{\Delta i} = \frac{\sum_{t=1}^T \Delta i_t}{T}
\end{equation}
Z rovnice (8.1) vyplývá, že pro výpočet volatility je rozhodující zvolené historické období. Výsledek se tak odvíjí od toho, zda-li zvolíme období s vysokou nebo naopak nízkou volatilitou úrokových sazeb. S tímto problémem dále souvisí délka zvoleného historického období. Volba konkrétního období stejně jako jeho délka se odvíjí od účelu, pro který potřebujeme volatilitu úrokových sazeb vypočíst. Například volatilitu jednodenní úrokové sazby lze odhadnout na základě posledních deseti mezidenních relativních změn jednodenní úrokové sazby. Výslednou volatilitu možné dále vynásobit expertně stanoveným koeficientem za účelem konzervativnějšího odhadu možné budoucí volatility úrokových sazeb.

Jestliže je $\Delta i_t$ definováno jako mezidenní relativní změna úrokových sazeb, je volatilita vypočtená dle (8.1) vyjádřena na denní bázi. V řadě případů je však požadována volatilita v ročním vyjádření. Jestliže budeme předpokládat, že jednotlivé změny jsou vzájemně nezávislé, je roční rozptyl definován jako
\begin{equation*}
\sigma^2_{i_Y} = n \sigma^2_i
\end{equation*}
kde $n$ je počet dní v rámci roku. Někteří investoři používají $n = 365$ resp. $n = 360$ dní, jiní berou v potaz pouze pracovní dny a obvykle volí $n = 252$. Tato volba má vliv na výsledný rozptyl úrokových sazeb v ročním vyjádření.

Předpokládejme, že úroková sazba je rovna 5\% a rozptyl její relativní změny v ročním vyjádření je roven 0.01. Dále předpokládejme, že relativní změna úrokové sazby sleduje normální rozdělení s nulovou střední hodnotou\footnote{Tento předpoklad vychází z teorie náhodné procházky a tvoří základní kámen finanční teorie.}. Na základě tohoto předpokladu lze stanovit interval, v kterém se bude s danou pravděpodobností nacházet úroková sazba po uplynutí jednoho roku. Jako příklad uvažujme 90\% interval. Pro standardizované normální rozdělení je tento interval roven $\langle -1.64485, 1.64485 \rangle$. V našem modelovém příkladě je tak tento interval roven $\langle 4.17758\%, 5.82243\% \rangle$,
kde $4.17758 = 5 - 1.64485 \times 5 \times \sqrt{0.01}$ resp. $5.82243 = 5 + 1.64485 \times 5 \times \sqrt{0.01}$.

\section{Historická a implikovaná volatilita}

Až dosud jsme uvažovali pouze volatilitu vypočtenou z historických dat. Tuto volatilitu označujeme jako historickou volatilitu. Jak již bylo zmíněno výše, je volatilita úrokových sazeb klíčovým vstupem pro výpočet řady úrokových derivátů. Cena těchto úrokových derivátů, jakou jsou např. evropské plain-vanilla úrokové opce, může být kotována na trhu. Na základě znalosti ceny a oceňovacího modelu tak lze odvodit volatilitu, která tuto cenu implikuje. Takto vypočtenou volatilitu nazýváme implikovanou volatilitou.

\section{Odhad budoucí volatility úrokových sazeb}

K výpočtu budoucí volatility úrokových sazeb je třeba nejprve odhadnout budoucí průměrnou relativní změnu úrokových sazeb $\bar{\Delta i}$. Tu bychom pravděpodobně odhadli pomocí historického průměru (8.2) pro vhodně zvolenou časovou periodu. Nicméně dle finanční teorie je vhodnější předpokládat $\bar{\Delta i} = 0$. Rovnice (8.1) by tak přešla do tvaru
\begin{equation}
\sigma^2_i = \frac{\sum_{t=1}^T \big( \Delta i_t \big)^2}{T - 1}
\end{equation}
Tuto rovnici lze použít pro odhad budoucí volatility úrokových sazeb. Rovnice (8.3) přiřazuje všem historickým pozorováním shodnou váhu. Další logickou modifikací je tak přiřadit těmto pozorováním rozdílné váhy, které by reflektovaly jejich stáří. Rovnice (8.3) se tak změní na
\begin{equation}
\sigma^2_i = \frac{\sum_{t=1}^T \big( w_t \Delta i_t \big)^2}{T - 1}
\end{equation}
kde $\sum_{t = 1}^T w_t = T$.

Analýzou historického vývoje úrokových sazeb bychom došli k závěru, že období s vysokou volatilitou jsou opět následována obdobími s vysokovou volatilitou a naopak. Dnešní volatilita se tak odvíjí od včerejší volatility. Tato vlastnost je obsažena také v (8.4), nicméně v praxi se pro její modelování používá model (G)ARCH, který však přesahuje záběr této knihy.

\chapter{Oceňování dluhopisů s vnořenou opcí}

\section{Úvod}

Až dosud jsme oceňovali pouze plain-vanilla dluhopisy. V této kapitole se zaměříme na dluhopisy s vnořenou opcí, pro jejichž oceňování použijeme úrokový binomický strom. Konkrétně se budeme zabývat svolatelným dluhopisem, dluhopisem s právem zpětného prodeje a konvertibilním dluhopisem.

\section{Stavební kameny}

Oceňovací proces začíná stanovením referenční úrokové křivky. Funkci referenčního trhu, který bude použit pro konstrukci referenční úrokové křivky, může zastávat
\begin{itemize}
\item trh státních dluhopisů
\item vybraný sektor korporátních dluhopisů
\item ostatní dluhopisy příslušného emitenta
\end{itemize}
Dalším krokem je volba vhodného oceňovacího modelu. Teoretická hodnota dluhopisu vypočtená pomocí referenční úrokové křivky a oceňovacího modelu by se měla shodovat s tržní cenou dluhopisu. Toto pravidlo platí jak pro plain-vanilla dluhopisu tak pro dluhopisy s vnořenou opcí. V případě plain-vanilla fixně úročeného dluhopisu je oceňovací model založen na diskontování cash-flow, které se po dobu životnosti dluhopisu neměnní. Pro plain-vanilla pohyblivě úročený dluhopis se toto cash-flow odhaduje pomocí forwardových úrokových sazeb. U dluhopisů s vnořenou opcí je situace složitější, protože cash-flow je funkcí budoucích úrokových sazeb. Z tohoto důvodu je pro oceňování dluhopisu s vnořenou opcí nutné definovat model budoucího vývoje úrokových sazeb. Většina v praxi používaných modelů se snaží pro danou úroveň volatility predikovat budoucí vývoj krátkodobé úrokové sazby. Protože modelují pouze vývoj krátkodobé úrokové sazby, hovoříme o těchto modelech jako o jednofaktorových. Některé modely predikují kromě krátkodobé také dlouhodobé úrokové sazby. Jedná se o tzv. dvoufaktorové modely.

Jednofaktorové úrokové modely je možné vizualizovat pomocí tzv. úrokového stromu. Běžně se používají binomické a trinomické stromy. Binomický strom předpokládá, že úroková sazba může mezi dvěma časovými okamžiky vzrůst nebo klesnout. Trinomický strom navíc předpokládá, že úroková sazba může zůstat beze změny. Binomický a trinomický úrokový strom jsou ilustrovány na obrázku (\ref{interest_rate_trees}), kde vrchol stromu představuje současnou krátkodobou úrokovou sazbu. V následujícím textu budeme pro oceňování dluhopisů s vnořenou opcí používat binomický strom. Samotné konstrukci úrokového binomického stromu se však věnovat nebudeme.
\begin{center}
\begin{figure}
\begin{pspicture}(0,0)(5.0,9.5)
\psline[arrows=->](0.5,1.0)(4.5,1.0)
\psline[arrows=->](0.5,1.0)(0.5,4.5)
\rput(4.5,0.7){\tiny{čas}}
\rput(0.2,4.5){\tiny{\%}}
\rput(2.5,0.7){\tiny{(a) binomický strom}}

\psline(0.5,3.0)(1.5,3.5)
\psline(0.5,3.0)(1.5,2.5)

\psline(1.5,3.5)(2.5,4.0)
\psline(1.5,3.5)(2.5,3.0)
\psline(1.5,2.5)(2.5,3.0)
\psline(1.5,2.5)(2.5,2.0)

\psline(2.5,4.0)(3.5,4.5)
\psline(2.5,4.0)(3.5,3.5)
\psline(2.5,3.0)(3.5,3.5)
\psline(2.5,3.0)(3.5,2.5)
\psline(2.5,2.0)(3.5,2.5)
\psline(2.5,2.0)(3.5,1.5)

\psline[arrows=->](5.0,1.0)(9.0,1.0)
\psline[arrows=->](5.0,1.0)(5.0,4.5)
\rput(9.0,0.7){\tiny{čas}}
\rput(4.7,4.5){\tiny{\%}}
\rput(7.5,0.7){\tiny{(b) trinomický strom}}

\psline(5.0,3.0)(6.0,3.5)
\psline(5.0,3.0)(6.0,3.0)
\psline(5.0,3.0)(6.0,2.5)

\psline(6.0,3.5)(7.0,4.0)
\psline(6.0,3.5)(7.0,3.5)
\psline(6.0,3.5)(7.0,3.0)
\psline(6.0,3.0)(7.0,3.5)
\psline(6.0,3.0)(7.0,3.0)
\psline(6.0,3.0)(7.0,2.5)
\psline(6.0,2.5)(7.0,3.0)
\psline(6.0,2.5)(7.0,2.5)
\psline(6.0,2.5)(7.0,2.0)

\psline(7.0,4.0)(8.0,4.5)
\psline(7.0,4.0)(8.0,4.0)
\psline(7.0,4.0)(8.0,3.5)
\psline(7.0,3.5)(8.0,4.0)
\psline(7.0,3.5)(8.0,3.5)
\psline(7.0,3.5)(8.0,3.0)
\psline(7.0,3.0)(8.0,3.5)
\psline(7.0,3.0)(8.0,3.0)
\psline(7.0,3.0)(8.0,2.5)
\psline(7.0,2.5)(8.0,3.0)
\psline(7.0,2.5)(8.0,2.5)
\psline(7.0,2.5)(8.0,2.0)
\psline(7.0,2.0)(8.0,2.5)
\psline(7.0,2.0)(8.0,2.0)
\psline(7.0,2.0)(8.0,1.5)

\end{pspicture}
\caption{Binomický a trinomický úrokový strom}
\label{interest_rate_trees}
\end{figure}
\end{center}

\end{document}
